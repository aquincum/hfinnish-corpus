Palkinnon perusteet on helppo ymmärtää kirjan luettuaan .
McGraw on tehnyt tarkkaa taustatyötä ja kirjoittanut noin 500-sivuisen ,  mutta sujuvasti etenevän elämänkerran miehestä ,  jota Kenneth Galbraith nimitti ”20. vuosisadan sivistyneimmäksi konservatiiviksi” .
Joseph Schumpeter tunnetaan hyvin taloustieteilijöiden ja taloushistorioitsijoiden keskuudessa ,  mutta hän on jäänyt varsin tuntemattomaksi suurelle yleisölle eikä ole yhtä tunnettu kuin esimerkiksi John Maynard Keynes tai Milton Friedman .
Schumpeterin merkitys on kuitenkin ollut taloustieteen ja talouspolitiikan ajattelussa valtava ,  ja hän ansaitsisi tulla nykyistä tunnetummaksi myös Suomessa .
Koko 1990- ja 2000-lukujen ajan Suomessa harjoitetulle ”kansalliselle innovaatipolitiikalle” voidaan löytää juuret Schumpeterin esittämistä ajatuksista ja teorioista .
Tosin oppi-isä olisi varmaan suhtautunut varsin epäilevästi kansallisen innovaatiopolitiikan ajatukseen ,  koska innovaatioita ei hänen mielestään luotu valtionhallinnollisilla toimenpiteillä vaan yksityisten yrittäjien ponnistuksilla .
Joseph Alois Schumpeter  ( 1883–1950 )  syntyi lähellä Prahaa sijaitsevassa Trieschin pikkukaupungissa tekstiilitehtailijan saksankieliseen perheeseen .
Schumpeter jäi isättömäksi neljävuotiaana ,  millä oli ehkä oma vaikutuksensa hänen henkiseen ja intellektuaaliseen kehitykseensä .
Schumpeter nimittäin etsi mielellään akateemisista piireistä vanhempia ”isähahmoja” tai sitten hän viihtyi itse samassa roolissa nuoremman sukupolven tutorina ja mentorina .
Sen sijaan samanikäisiin oman sukupolven kollegoihin välit jäivät etäisemmiksi .
Schumpeterin äiti oli kunnianhimoinen Johanna Schumpeter ,  joka päätti luoda pojalleen loistavan tulevaisuuden .
Kosta tämän tavoitteen toteutuminen ei ollut Trieschin pienissä oloissa mahdollisuus ,  leskeksi jäänyt Johanna Schumpeter muutti Wieniin ja hankkiutui naimisiin varakkaan sekä sosiaalisesti arvokkaita suhteita myötäjäisinään tuoneen vanhemman herrasmiehen kanssa .
Näin pikku ”Joszin” tulevaisuus oli turvattu ,  ja älykäs nuorukainen pääsi aloittamaan taloustieteen opinnot Wienin yliopistossa vuonna 1901 .
Opiskeluaikanaan Schumpeter kävi läpi perusteellisesti senaikaisen taloustieteen klassikot mukaan lukien myös Marxin Pääoman  .
Vaikka Schumpeterista itsestään ei tullut koskaan marxilaista vaan innokas kapitalismin kannattaja ,  hän arvosti Marxia siitä että tämä oli hänestä oivaltanut kaikkia muita taloustieteilijöitä paremmin kapitalismin dynaamisen luonteen :  kapitalismi oli jatkuvasti muuttuva järjestelmä ,  jonka oli käärmeen lailla luotava jatkuvasti nahkansa uudelleen jatkaakseen olemassaoloon .
Jatkuva liike ja muutos olivat välttämätön edellytys kapitalismin menestykselle .
Schumpeter valmistui Wienin yliopistosta loistavin arvosanoin vuonna 1906 ,  ja hänellä alkoi jo tuolloin olla myös meriittiä akateemisten artikkeleitten kirjoittajana .
Schumpeter painotti matematiikan merkitystä taloustieteissä ns. eksaktin ekonomismin tavoittamiseksi ,  vaikka hänen omat matemaattiset lahjansa olivat suhteellisen vaatimattomat – seikka ,  jota hän itse harmitteli koko elämänsä ajan .
Schumpeter tuli tunnetuksi aikansa akateemisissa piireissä osittain siksi ,  että hän oli ahkera matkustamaan ja vaihtamaan ajatuksia muiden maiden taloustieteilijöiden kanssa .
Erityisen hyvin hän viihtyi Englannissa ,  jonka kieltä hän osasi erinomaisesti .
Äitinsä esimerkkiä seuraten Joseph Schumpeter hankki itselleen vanhemman ,  mutta varakkaan puolison .
Noin kaksitoista vuotta vanhemman Gladys Ricarde Seaverin kanssa solmittu ensimmäinen avioliitto oli nuoren Schumpeterin kannalta lähinnä järkiliitto rahan ja hyvien sosiaalisten suhteiden kanssa .
Avioliitto mahdollisti nuorelle miehelle mukavan matkustelun sekä keskittymisen ensimmäisen laajan tieteellisen käsikirjoituksen The Nature and Content of Theoretical Economicsin laatimiseen ja julkaisemiseen vuonna 1908 .
Schumpeterin akateeminen karriääri pääsi kunnolla alkuun ,  kun hänet nimitettiin professoriksi Czernowitzin yliopistoon vuonna 1909 .
Ensimmäinen vakituinen akateeminen työpaikka kannusti Schumpeteria uuden laajan tieteellisen teoksen Theory of Economic Development kirjoittamiseen .
Teos tunnetaan tänä päivänä paljon paremmin englanninkielisenä käännöksenä kuin alkuperäisenä saksalaisena laitoksena Theorie der wirtschaftlichen Entwicklung  ( 1911 )  .
Tämä teos oli tieteellisesti paljon kunnianhimoisempi sekä merkittävämpi kuin ensimmäinen julkaistu käsikirjoitus .
Schumpeterin talousteorian perusteesinä oli se ,  että kapitalistinen elinkeinoelämä oli jatkuvassa liikkeessä ,  jonka moottorina olivat yrittäjät ,  joiksi Schumpeter laski paljon muitakin ihmisiä kuin firmojen omistajat ja johtajat .
Yrittäjä oli Schumpeterin sanoin eräänlainen ”moderni teollisuuskapteeni” ,  jonka pakkomielteenä oli innovatiivisen edun metsästäminen .
Innovaativinen etu saattoi olla kilpailijoihin verrattuna melkein mitä tahansa :  teknologinen keksintö ,  uusi liiketoimintamalli ,  uusi tapa myydä ,  kuljettaa ja varastoida tavaraa ,  uusi markkinointitekniikka ,  organisaatiojärjestely ja niin edelleen .
Innovaativisen yrittäjän perusmerkkinä oli kyky rikkoa vanhoja totunnaisia kaavoja sekä luoda uusia toimintatapoja .
Innovatiivisuus merkitsi sitä ,  että kapitalistinen talouselämä oli jatkuvassa liikkeessä :  uusia firmoja syntyi samalla kun vanhoja kuoli pois .
Jokaisen innovatiivisen yrityksen kohtalona näytti olevan se ,  että ennen pitkää markkinoille ilmaantui kilpailija ,  joka osasi tehdä asioita vielä innovaativisemmin ja paremmin .
Näin kapitalismi eli jatkuvasti eräänlaisen ”luovan tuhon” tilassa ,  jossa yritysten konkurssi- ja perustamisaallot seurasivat toisiaan .
Taloudellisesti menestynyt yhteiskunnan yläluokka oli Schumpeterin sanoin ”kuin hotellit ,  jotka olivat aina täynnä ihmisiä ,  mutta joissa ihmiset vaihtuivat jatkuvasti” .
Juuri tämä muodosti Schumpeterin mielestä tärkeimmän syyn sille ,  miksi kapitalistisessa yhteiskunnassa oli jatkuvasti nousun mahdollisuuksia uusille kunnianhimoisille yrittäjille .
Kapitalismissa elämä perustui siihen ,  että vanhat tai kestämättömät liiketoimintamallit sekä uudistumaan kykenemättömät yritykset tuhoutuivat kilpailussa uusien innovatiivisempien yritysten ja liiketoimintamallien vallatessa markkinat .
Theory of Economic Development nosti Schumpeterin 1910-luvulla länsimaisen taloustieteen tähtieliittiin sekä loi pohjan hänen myöhemmälle akateemiselle menestykselleen .
Vuonna 1911 Schumpeter pääsikin vaatimattomasta Czernowitzin yliopistosta akateemisesti parempaan karriääripaikkaan Grazin yliopiston poliittisen talouden professoriksi .
Schumpeter ei kuitenkaan viihtynyt kovin hyvin Grazissa ,  jossa hänelle oli vaikeuksia tulla toimeen sekä kollegoiden että oppilaidensa kanssa .
Niinpä hän käytti paljon työaikaansa mieliharrastukseensa eli matkusteluun ja kävi vuonna 1913 ensimmäisen kerran Yhdysvalloissa .
Schumpeter huomasi viihtyvänsä erinomaisesti Yhdysvalloissa ja nautti keskusteluista Columbian ,  Harvardin ,  Yalen ja Princetonin yliopistoissa työskennelleiden kollegoiden kanssa .
Matkalla Schumpeter loi myös arvokkaita valtamerentakaisia suhteita ,  ja pitkäaikaiseksi muodostunut ystävyyssuhde professori Frank Taussigin kanssa johti lopulta siihen ,  että Yhdysvalloista tuli Schumpeterin uusi kotimaa sekä Harvardin yliopistosta lopulta pysyvä akateeminen kotipaikka .
Schumpeterin urasuunnitelmille ja tulevaisuudenhaaveille merkitsi ensimmäinen maailmansota 1914–1918 suurta takaiskua .
Schumpeter oli vannoutunut pasifisti ,  jonka mielestä Itävallan ei olisi pitänyt ryhtyä ”saksalaiskansallisen olutkapakkapolitiikan” vuoksi sotaan hänen rakastamaansa Englantia vastaan .
Lisäksi maailmanmatkailijalle oli kova koettelemus jäädä eristyksiin Keski-Eurooppaan sotaa käyvään Itävalta-Unkariin .
Samalla hän joutui eristyksiin englantilaisesta vaimostaan ,  mikä merkitsi väistämättä avioliiton haalistumista pelkäksi juridiseksi siteeksi kahden toisilleen vieraan ihmisen välillä .
Sota-aikana Schumpeter omistautui politiikalle vastustaen tiukasti Itävallan ja Saksan yhdistämisajatuksia – sen sijaan hän suositteli Itävallan hallitukselle erillisrauhan tekemistä ympärysvaltojen kanssa .
Schumpeterin ajatuksille löytyi jonkin verran vastakaikua hallituspiireistä ,  mutta Itävalta-Unkarin kohtalo oli jo sidottu Saksan sotamenestykseen .
Yhdysvaltojen liittyminen sotaan vuonna 1917 sinetöi lopulta keskusvaltojen tappion ,  ja Itävalta-Unkarin kaksoismonarkia kaatui syksyllä 1918 .
Vanha monikansallinen imperiumi paloiteltiin kansallisvaltioihin ,  ja Itävalta supistui pieneksi saksankielisen väestön tynkävaltioksi .
Shumpeterin sota-aikana saamat poliittiset ystävät voittivat Itävallan tasavallan ensimmäiset vaalit vuonna 1919 ,  ja tunnettuna talouseksperttinä Joseph Schumpeter sai uudessa hallituksessa valtionvarainministerin salkun .
Hän laati tasavallan huonojen raha-asioiden korjaamiseksi kunnianhimoisen ”Finanzplanin” ,  mutta olosuhteet eivät olleet suosiolliset sen toteuttamiselle .
Pahin ongelma oli Versaillesin rauhansopimuksessa Itävallalle sälytetty sotakorvausvelka ,  jonka maksu nieli käytännöllisesti katsoen maan kaikki vientitulot .
Näin Schumpeterin pesti valtionvarainministerinä oli miltei alusta lähtien tuomittu epäonnistumiseen ,  ja hän erosi tehtävästään jo vuonna 1920 .
Poliittisten seikkailujen jälkeen Schumpeter päätti toteuttaa omia yrittäjäteorioitaan itse käytännössä ja ryhtyi liikemieheksi ja yksityispankkiiriksi .
Valitettavasti bisnesteoreetikot eivät ole aina niitä parhaita käytännön bisnesmiehiä ,  minkä Schumpeterkin joutui huomaamaan .
Tavallaan hän itse joutui ”luovan tuhon” uhriksi ,  koska yksityisen liikemiehen ura päättyi täydelliseen konkurssiin Wienin pörssin romahtaessa vuonna 1924 .
Bisnesseikkailusta johtuneiden velkojen maksu vei Schumpeterilta vuosikausia ja söi suuren osan hänen myöhempien akateemisten työpaikkojensa palkoista.              Schumpeter löysi kuitenkin Wienin liikemiesvuosinaan uuden rakkauden noin parikymmentä vuotta itseään nuoremman Annie Reisingerin kanssa .
Hän meni tämän kanssa naimisiin vuonna 1925 ,  mutta haaveet onnellisesta avioelämästä ja isyydestä kariutuivat Annien kuollessa lapsivuoteeseen vuonna 1926 .
Joseph Schumpeter jäi lapsettomaksi ja sydänsurun murtumaksi mieheksi ,  joka ei koskaan toipunut tästä takaiskusta .
Lääkkeeksi sydänsuruihin hän uppoutui entistä tarmokkaammin työhönsä taloustieteilijänä .
Schumpeter tuli elämänsä aikana tunnetuksi työnarkomaanina ,  jonka työkyky ja muistikapasiteetti vaikuttivat lähes rajattomilta .
Uusi akateeminen työpaikka löytyi 1920-luvun puolivälissä Bonnin yliopistosta ,  jossa Schumpeter teki toistakymmentä vuotta työtä yhtenä Saksan merkittävimmistä ekonomisteista .
Hän toimitti uusia parannettuja laitoksia uraa uurtaneesta teoksestaan The Theory of Economic Development tiivistäen ja sujuvoittaen kirjoituksiaan .
Lisäksi hän tuli suosituksi opettajaksi ja mentoriksi Bonnin yliopiston taloustieteilijöiden keskuudessa .
Uudet tieteelliset artikkelit yhteiskuntataloudesta ja muista aiheista lujittivat Schumpeterin asemaa taloustieteilijänä .
Merkittävän haasteen Schumpeterille asetti 1930-luvun alun lama ,  jonka syitä ja ratkaisuja hän kartoitti uusissa tieteellisissä artikkeleissaan .
Toisaalta Schumpeter joutui huomaamaan ,  että hän jäi taloustieteilijänä englantilaisen John Maynard Keynesin varjoon .
Schumpeter pystyi analysoimaan talouslaman syitä ja selittämään hyvin ”luovan tuhon” välttämättömyyden kapitalismissa ,  mutta hän ei pystynyt esittämään yhtä konkreettisia ja selviä lääkkeitä massatyöttömyyden ja taloussyklien aiheuttamien sosiaalisten ongelmien ratkaisuun kuin Keynes .
Tietyllä tavalla Schumpeter kokikin koko loppuelämänsä joutuneensa Keynesin varjoon ,  ja hän arvosteli usein Keynesin teorian puutteita sekä sitä ,  että Keynes painotti liikaa valtion sekä julkisen talouden roolia talouselämässä .
Schumpeterin mielestä elinkeinoelämän toipuminen talouslamasta oli lopulta kiinni siitä ,  miten yksityisten yrittäjien ja yritysten onnistui löytää ratkaisuja vaikeissa suhdannetilanteissa .
Schumpeter ei kuitenkaan koskaan ollut puhdasoppinen vapaan markkinatalouden kannattaja ,  vaan hän katsoi valtiolla ja julkisella taloudella olevan oma selvä ja tärkeä roolinsa talouselämän ja varsinkin yhteiskunnan riittävän vakauden ylläpitämiseksi .
Natsien vaikutusvallan kasvu Saksassa sai Schumpeterin lähtemään pois Bonnin yliopistosta ja Saksasta .
Valtamerentakaisten suhteidensa ja erityisesti ystävänsä Frank Taussigin ansiosta hän löysi uuden akateemisen kotinsa Yhdysvalloista ja Harvardin yliopistosta vuonna 1932 .
Schumpeter oli liberaalina konservatiivina antinatsi ja hän pyrki 1930-luvulla tarmokkaasti auttamaan saksanjuutalaisia taloustieteilijöitä pääsemään pois Natsi-Saksasta sekä järjestämään heille suhteidensa avulla uusia työpaikkoja amerikkalaisista yliopistoista .
Harvardin yliopistossa Schumpeter loi tavallaan oman koulukuntansa ja monet hänen oppilaistaan tulivat myöhemmin Yhdysvaltojen merkittävimmiksi taloustieteilijöiksi .
Hänen oppilaisiinsa lukeutuivat sellaiset kuuluisuudet kuin James Tobin ,  John Kenneth Galbraith ,  sosiologi Talcott Parsons ,  Edward Mason ,  Wassily Leontief ja Wolfgang Stolper .
Schumpeter oli myös suosittu opettaja ja mentori ,  joka hyväksyi oppilaikseen ja ystävikseen myös marxilaisia näkemyksiä omaavia taloustieteilijöitä .
Hän saattoi väitellä heidän kanssaan ,  mutta hyväksyi sen ,  että jotkut hänen ystävistään ja oppilaistaan olivat hänen kanssaan eri mieltä yhteiskunnallisista asioista .
Tästä oli myös hänelle itselleen hyötyä ,  sillä oppilaat avustivat häntä hänen omissa tieteellisissä töissään ,  ja hän saattoi tukeutua matemaattisesti lahjakkaampien oppilaittensa tukeen tilasto- ja laskentapohjaisissa tutkimuksissaan .
Harvardin vuosinaan Schumpeter kirjoitti myös kuuluisimmat teoksensa :  Business Cycles  ( 1933 )  ,  Capitalism ,  Socialism and Democracy  ( 1942 )  sekä History of Economic Analysis  ( julkaistu postuumisti 1954 )  .
Näistä kolmesta teoksesta kaikkein tunnetuimmaksi tuli Capitalism ,  Socialism and Democracy  ,  joka käännettiin kuudellatoista kielelle ja josta julkaistiin vuosien ja vuosikymmenten varrella useita painoksia .
Kirjassaan Schumpeter asettaa kolme alkukysymystä :  1 )  Onko kapitalismi luonteensa ja prosessiensa vuoksi tuomittu lopulta epäonnistumaan talousjärjestelmänä eli hävittääkö se lopulta itse itsensä ?
Schumpeter toteaa Marxin oivaltaneen paljon kapitalismin dynaamisesta luonteesta sekä niistä sosiaalisista ongelmista ,  mitä kapitalismiin liittyy .
Silti Schumpeter ei voinut hyväksyä Marxin teesejä .
Marx oli yhteiskuntatieteilijänä väärässä ,  koska hän yksinkertaisti liikaa kapitalistisen yhteiskunnan rakennetta rikkaiden omistajien ja köyhien välisten työläisten väliseksi kuiluksi .
Ensinnäkään kaikki työläiset eivät olleet samanlaisia ,  vaan heidän välillään oli ammattitaidosta ja kyvyistä johtuva hierarkia .
Lisäksi monet työläispohjalta ponnistaneet yrittäjät olivat löytäneet oman bisnesideansa ja muuttuneet kapitalisteiksi .
Marx oli Schumpeterin mielestä vielä enemmän väärässä ekonomistina .
Yksi Marxin perusvirheistä oli olettamus ,  että kapitalismin kehityksen myötä työläisten osuus yhteiskunnan kokonaistulosta laskisi jatkuvasti ja säännöllisesti .
Heidän kurjuutensa kasvaisi ja tämän vuoksi he lopulta ryhtyisivät kapinaan saadakseen tuotantovälineet omistukseensa .
Tämä ei pitänyt paikkaansa ,  minkä Schumpeter pystyi osoittamaan vakuuttavalla tilastopohjalla – tosiasiassa kapitalistisissa maissa työläisten reaalipalkat ja elintaso olivat nousseet päinvastoin kuin mitä Marx oli olettanut .
Lisäksi massatuotannon myötä monien elintarvikkeiden ,  vaatteiden ja muiden elämän perusasioiden hinta oli jatkuvasti laskenut .
Marx teki myös useita muita virheitä ja liiaksi asioita yksinkertaistavia kärjistyksiä analyyseissaan :  yrittäjät ja kapitalistit eivät suinkaan olleet aina samoja henkilöitä ,  ja Marxilta puuttui kokonaan yksityisen yrityksen toimintaa käsittelevä mikrotalouden teoria .
Lisäksi Marx oli olettanut ,  että tuotannon mekanisointi johtaisi pysyvään massatyöttömyyteen ,  mitä teollistuneissa kapitalistisissa maissa ei ollut tapahtunut .
Marx ei pystynyt näkemään palvelu- ja kauppasektorin kehitystä ,  joka tarjosi kapitalistisessa taloudessa lukuisasti uusia työpaikkoja niille ihmisille ,  jotka eivät löytäneet leipäpuutaan tuotantotalouden piiristä .
Silti Schumpert ymmärsi hyvin ,  miksi Marx oli 1930-luvun alun vaikean laman ja ennennäkemättömän massatyöttömyyden aikana noussut suureksi profeetaksi ja opettajaksi ,  joka vetosi lukuisiin intellektuelleihin .
Sosialismi vetosi voimakkaasti sosiaaliseen omaantuntoon ,  joka tuntui puuttuvan tyystin kapitalistisesta talousjärjestelmästä .
Kapitalismiin sisältyvä ”luovan tuhon” prosessi ei ollut suinkaan kaikkien kannalta mikään uusia mahdollisuuksia avaava mahdollisuus ,  vaan monille se merkitsi pysyvää syrjäytymistä työelämästä ja putoamista yhteiskunnan alaluokkaan .
Tämä oli selvä ongelma ,  jonka Schumpeter tunnusti ja jonka vuoksi hän oli myös valmis tunnustamaan valtiovallan ja julkisen sektorin tärkeän roolin kapitalismiin sisältyvien sosiaalisten ongelmien vähentämisessä .
Schumpeterin mielestä talousjärjestelmien kehitystä piti tarkastella kuitenkin pitkän aikavälin saavutusten mukaan .
Mikään muu talousjärjestelmä ei ollut saanut aikaan pitkällä aikavälillä niin suurta yleisen elintason nousua sekä ihmisten arkielämän parantumista kuin kapitalismi .
Sosialismi oli valtio- ja politiikkajohtoisena järjestelmänä väistämättä staattisempi eikä kykenisi pitkällä aikavälillä tarjoamaan yhtä hyvää talouskasvua ja mahdollisuuksia elämän parantamiseen kuin kapitalismi .
Lisäksi valtio- ja politiikkajohtoinen talousjärjestelmä oli luonteeltaan sellainen ,  että se kasvatti hallitsevan poliittisen luokan valtaa ja johti sitä tietä diktatuuriin .
Sosialismi ei kytkeytynyt demokratiaan ,  jota oli paljon selvemmin löydettävissä kapitalistisissa teollisuusmaissa kuin Neuvostoliitossa .
Kapitalismi ilman demokratiaa oli toki mahdollinen ,  mutta sosialistinen demokratia oli mahdottomuus .
Sosialismissa ihmisten yrittäjyys ja tuloerojen kasvu estettäisiin pakkotoimenpitein ,  mikä merkitsi väistämättä diktatuuria ja hallitsevan poliittisen luokan rajatonta valtaa yli muiden yhteiskuntasektorien .
Siksi Schumpeter asetti demokratian kannalta kapitalismin etusijalle sosialismiin verrattuna .
Capitalism ,  Socialism ja Democracy -teoksen todellisen viestin lukeminen vaati lukijoilta taitoa lukea rivien välistä ja kykyä päätellä itse ne johtopäätökset ,  johon kirjoittaja toivoi lukijoidensa päätyvän .
Monesti Schumpeterin tekstistä saa sen kuvan ,  että hän uskoisi kapitalismin kaatuvan lopulta ”ahneuden ansaan” ja että tämän vuoksi sosialismi tulisi lopulta perimään talousjärjestelmien välisessä kamppailussa voiton .
Tarkemmin luettuna ja argumentaatioon kunnolla perehtymällä Schumpeterin todellinen viesti tulee kuitenkin selvästi esille :  hän kannatti kapitalismia ja uskoi demokraattisen ja moniarvoisen poliittisen järjestelmän olevan mahdollinen ainoastaan kapitalistiseen talousjärjestelmään tukeutuvana .
Schumpeter eli riittävän pitkään nähdäkseen natsien tappion toisessa maailmansodassa ,  mutta hän ei nähnyt Neuvostoliiton ja itäblokin kaatumista .
Toisen maailmansodan jälkeen tapahtunut Neuvostoliiton nousu maailmanvallaksi ja itäblokin muodostuminen saivat hänet synkälle mielelle ja epävarmaksi tulevaisuuden suhteen ,  vaikka lopulta hänen ennustuksensa sosialismin epäonnistumisesta kävivätkin toteen .
Joseph Schumpeter kuoli Harvardissa tammikuussa 1950 äkilliseen sydäninfarktiin 66 vuoden ikäisenä .
DOCEND 1088020716179643594260943184131578224313187 988
DOCSTART 1088020716179643594260943184131578224313187 989
Otava ,  2009 .
285 sivua .
Nimen perusteella voisi luulla ,  että Länsimaiden tuho on historianfilosofinen kirja .
Kyseessä on kuitenkin kulttuuripolemiikki .
Timo Vihavainen suomii kulutususkoisuutta ja nykyistä elämäntyyliä .
Hän ehdottaa ,  että länsimaiselta sivilisaatiolta ovat arvot hukassa ,  ja kaipaa paluuta menneisyyden yhtenäiskulttuuriin.    Länsimaiden tuho on hyvä nimi kirjalle .
Se ehdottaa jatkumoa jo vuosisataisessa spekulatiivisen historianfilosofian ketjussa ,  joka sisältää sellaisia tekijöitä kuten Friedrich Hegel ,  Karl Marx ,  Arnold Toynbee ,  Oswald Spengler ja viimeisimpänä Francis Fukuyama.  Innostuinkin valtavasti huomatessani tällaisen kirjan ilmestyvän .
Minkä sanoman se voi sisältää 2000-luvun maailmassa ?
On monentyyppistä mielenkiintoista historianfilosofiaa ,  mutta spekulatiivisen historianfilosofian kirjahanke edellyttää erityisen kovaa itseluottamusta ja luovuutta .
Tämä lajityyppi oli pitkään pannassa 1900-luvulla .
Historioitsijoita se ei ainakaan sen filosofisessa muodossa kiinnostanut ja analyyttinen historianfilosofia piti sitä lähinnä uskontoon verrattavana epäempiirisenä maailmankatsomuksena ,  joka sisälsi huonosti määriteltyjä käsitteitä ja joka yritti kehäpäätelmämäisesti todistaa jo lähtökohtaisesti omaksuttuja premissejä.  Analyyttinen historianfilosofia sanoutui jyrkästi irti kaikista yrityksistä paljastaa historian mieli ,  kulun suunta tai todelliset vaikutusperät .
Nimi on kuitenkin liian hyvä ,  sillä Vihavaisen kirja tuottaa odotuksiin nähden pettymyksen .
Mitään syvällistä historian filosofiaa siihen ei sisälly .
Eikä sitä voi myöskään rinnastaa 1900-luvun alun monumentaalisiin kulttuuripessimisteihin Toynbeehin ja Spengleriin ,  joiden mallit syntyivät osittain mittavan vertailevan kulttuurintutkimuksen seurauksena.   Jäljelle jää kaksi vaihtoehtoa .
Kirjaa voitaneen pitää joko tekijän poleemisena kulttuurin kritiikkinä tai empiirispohjaisena teesinä historian kulusta.  Koska vain noin kolmasosa kirjaa oikeastaan käsittelee sitä ,  mistä länsimaiden tuhossa oikein on kyse ,  ja muu osa tuo esiin ennen kaikkea tekijän näkemyksiä eri kulttuurin ilmiöistä ,  on sitä pidettävä kulttuuripolemiikkina .
Tätä tukee myös se ,  että kirja on lähtenyt liikkeelle kolumneista Kanavassa ja muokkautunut sittemmin esseekokoelmaksi .
Mutta annetaan kirjalle kuitenkin mahdollisuus kulttuurien metahistoriana ja tarkastellaan esille tuotuja teesejä .
Osuvatko teesit oikeaan ?
Väite länsimaiden tuhosta perustuu lähinnä kolmeen oletukseen .
Olemme eläneet yli luonnonvarojen ja kulkemassa kohti ekokatastrofia .
Toiseksi itä ja erityisesti Kiina nousevat länsimaita vahvemmiksi .
Kolmanneksi muiden kulttuurien edustajat muuttavat Eurooppaan musertaen sen kulttuurin nimenomaisesti eurooppalaisena kulttuurina .
Kahteen ensimmäiseen teesiin on helppo yhtyä .
Ekokatastrofien välttäminen muodossa tai toisessa on yksi aikamme suuria haasteita ,  vaikka ei voi tietenkään olla varma etteikö ihminen lopulta oppisi niitä ennakoimaan ja teknologiaa käyttäen välttämään .
Yhtä ilmiselvästi maailman voimasuhteet ovat muuttumassa ja Kiinasta on tulossa sekä sotilaallinen ,  taloudellinen ja ehkäpä kulttuurinenkin suurvalta .
Samaan aikaan Euroopan ja vähemmässä määrin Yhdysvaltojen suhteellinen painoarvo on laskemassa .
Tästä on kirjoiteltu jo kohta pari vuosikymmentä.    Mutta miksi nämä kaksi teesiä merkitsisivät nimenomaan länsimaiden tuhoa ?
Luonnonkatastrofit tulevat varmaan koettelemaan kaikkia kulttuureita .
Ja idän nousussa on kyse suhteellisen painoarvon muutoksesta ,  ei tuhosta .
Vihavaisen kolmas teesi on kaikkein mielenkiintoisin ja väitteenä kyseenalaisin .
Lähtökohta on ,  että maailma jaetaan Samuel Huntingtonin tapaan toisiinsa yhteensopimattomiin kulttuuripiireihin.  Näkemys pitää sisällään ajatuksen jonkinlaisesta eurooppalaisuuden kulttuurisesta ytimestä ,  joka on nyt uhattuna tuhoutua muiden kulttuurien toimesta .
Ajatus kulttuurisesta ytimestä on mielenkiintoinen ,  joskin vaikea määritellä ,  eikä sitä määritellä tässäkään kirjassa muutoin kuin  " helleenis-kristillisenä "   ( 272 )  ja pyrkimyksenä  " totuuteen ,  hyvyyteen ja kauneuteen "   ( 277 ) .  Ajatusta ei ole syytä silti sivuuttaa olankohautuksella .
Vihavainen näkee jo nyt länsimaisessa kulttuurissa useita rappion merkkejä ,  jotka arvattavasti valmistavat tietä kulttuuriselle tuholle .
Väitettä rappiosta on hyvä arvioida lääkärin näkökulmasta .
Meillä on epäily sairaasta potilaasta ,  jolla väitetään olevan useita sairauden oireita .
Kuuluvatko oireet yhteen ?
Vihavaisen lista kulttuurisen muutoksen ja rappion merkeistä on pitkä :  koulusurmat ,  kaksoistornien tuhoaminen ,  Internet-virusten tehtailu ,  satoja kuolonuhreja aiheuttaneiden metsäpalojen sytyttäminen ,  tapaus jossa isä telkeää lapsensa seksiorjaksi vuosikymmeniksi ,  jne.  Vihavaisen mukaan taustalla oleva kulttuurinen muutos on uskonnollisuuden vähentyminen ja uskonnon korvautuminen konsumerismilla ,  mikä liittyy myös yleisen egoismin ,  hedonismin ja narsismin nousuun :    " Elämää suuremmat arvot ovat länsimaisessa sivilisaatiossa hukassa ,  ellei sellaisiksi katsota yksilöiden narsistista raivoa "   ( 29 )  .
Ensimmäiseksi on kysyttävä ,  onko kuvaus uskonnollisuuden ja konsumerismin suhteesta uskottava .
Euroopan kohdalla voisi ehkä ajatella ,  että on ,  mutta Yhdysvaltojen kohdalla ei mitenkään .
Siellähän ovat sekä uskonnollisuus ja kulutususkoisuus olleet nousussa ja tuntuvat pystyvän sujuvaan yhteiselämään .
Emme siis voi puhua länsimaiden tuhosta tässäkään mielessä .
Miksi siis puhua tuhoutumisesta tai rappiosta muutoksen sijaan ?
Mielestäni ei ole lainkaan varmaa ,  että kyse on meidän aikakaudellemme kuuluvista ainutlaatuista ilmiöistä .
Voisi hyvin ajatella ,  että ne ovat viimeisimpiä ilmentymiä ihmiskunnan synkässä historiassa .
Karmaiseekin ajatella ,  kuinka paljon esimerkiksi lasten ja naisten hyväksikäyttöä ja kidutusta on ollut yhteiskunnissa ,  joissa julkinen valvonta ja kritiikki on ollut minimissään .
Koulusurmat ovat ennen kuulumaton ilmiö ,  mutta onko kyseessä vain vanhan idean uusi toteutustapa ?
Teräaseen kanssa ei saanut tuhoa siinä määrin kuin ampuma-aseilla .
Lentokoneita ei ole tietenkään ollut aina ,  mutta terroritekoja kyllä .
Itsensä uhraaminen tuskin sekään on uusi ilmiö .
Kyseiset teot ovat järkyttäviä ja muodoiltaan uusia .
En olisi silti varma ,  että ne erottuvat pohjimmiltaan ihmiskunnan pitkässä julmuuksien historiassa .
Onhan nyt kuitenkin eletty länsimaissa pitkään ilman tuhoisia sotia ,  toisin kuin vaikkapa 1900-luvun alkupuoliskolla .
Natsitkaan eivät onnistuneet tuhoamaan länsimaita tai edes eurooppalaista kulttuuria .
Vihavainen on oikeassa ,  että massakuluttaminen kulttuurisena ilmiönä ja nykyisessä mittakaavassa on uusi .
Mutta ei ole myöskään vaikea löytää vaihtoehtoisia tulkintoja rappiotulkinnalle .
Onko se jotain sellaista ,  jota massat eivät olisi tehneet aikaisempina vuosisatoina jos materiaaliset resurssit olisivat antaneet siihen mahdollisuuden ?
Vihavainen tuntuu osuvan oikeaan siinä ,  että hyvää eettisenä ideaalina ei tavoitella julkisella tasolla kuten aikaisemmin .
Mutta tämä johtunee aikakautemme näköalattomuudesta ja tulevaisuusjänteen lyhyydestä.  Mikä poliittinen taho tietää ja uskaltaa määritellä ,  mitä hyvä elämä ja yhteiskunta ovat ,  ja rakentaa poliittisen muutosvisionsa sen mukaan ?
Kirja sisältää monia varsin ongelmallisia käsityksiä ,  kuten sen että voimme erottaa paljaalla silmällä eläin- ja ihmisrotuja ,  johon genetiikka ei kykene .
Tämä on filosofisesti ongelmallista ,  jos otamme sen kirjaimellisesti .
Minä ainakin näen yksittäisiä eläimiä ja ihmisiä ,  en  " rotuja "  enkä myöskään  " lajeja " .  Molemmat ovat lähtökohtaisesti teoreettisia käsitteitä ,  joita ei näe  " paljaalla silmällä "  .
Mustalla "  voi olla hyvin pitkälle eurooppalainen geeniperimä .
Kaikkein populaarimpana esimerkkinä voi mainita presidentti Obaman ,  joka on geneettisesti yhtä  " musta "  kuin  " valkoinen "  ,  vaikka hänet mielletään rodultaan edelliseksi .
Yhdysvaltojen kohdalla on muutenkin ongelmallista laskea väestöä rotujen perusteella .
Puhutaan mustista ,  valkoisista ja latinoista ,  mutta sekoittumista on ollut jo kauan .
Mihin ryhmään kuuluu eurooppalaisperäisen ja latinon lapsi ?
Ja latinalaisperäisellä väestöllähän on lähes poikkeuksetta eurooppalaista perimää jossain muodossa .
Kyse onkin paljon enemmän kulttuuri- kuin rotukategorioista .
Yhtä omituiselta tuntuvat Vihavaisen piikittelyt naisasialiikettä ja feminismiä kohtaan .
Ja lopuksi vielä lähes skandaalinomainen toteamus ,  että  " On luonnon laki ,  että nuoret naaraat aiheuttavat ,  käytöksestään riippumatta ympäristönsä uroksissa seksuaalista häiriötä "   ( 262 )  .
Naisten on siis otettava vastuu miesten seksuaalisesta häirinnästä ?
Kirjan parasta antia ovat Venäjä-kuvaukset ,  joissa tekijän asiantuntemus tulee hyvin esiin .
Nautinnollisia pätkiä edustaa analyysi venäläisten kansallisuuskäsitteestä ,  joka eroaa suomalaisesta.  Venäjän eri väestönryhmillä on eri kansallisuudet ,  ja heille esimerkiksi Mannerheim oli  " ilman muuta ruotsalainen paroni "   ( 202 )  .
Myös Suomen kansainvälistymistä käsittelevä pätkä on mielenkiintoinen ;  esimerkiksi toteamus ,  että muutos on ollut niin nopeaa ,  että suurten ikäluokkien joukosta löytyy ihmisiä ,  joiden lapsuuden kokemukset maalaisympäristössä yhdistyvät 1800-luvun esiteolliseen yhteiskuntaan ,  mutta jotka ovat sitten saattaneet toimia kosmopoliittisissa ympäristöissä kansainvälisissä tehtävissä  ( 187 )  .
Merkillistä Vihavaisen argumentoinnissa on kuitenkin se ,  että hän useassa kohdassa kirjaa niin muodikkaasti maalailee maahanmuuton uhkakuvia ,  mutta ei puhu kovin suoraan mitkä maahanmuuttoryhmät ovat ongelmallisia .
Ilmiselvästi kyse ei ole hyväpalkkaisista it-ammattilaisista tai vaikkapa Suomeen tulleista amerikkalaisia .
Vihavainen tuntuu suhtautuvan positiivisesti myös venäläisten muuttoon ja pahoittelee venäläisten negatiivista mainetta Suomessa .
Tässä yhteydessä Vihavainen oikeantuntuisesti huomauttaa ,  että integroitumista yhteiskuntaan voi todella odottaa vasta toisen sukupolven aikana ja että kansanryhmien on myös saatava kehittää omaa kieltään ja kulttuuriaan sen ohella  ( 207 )  .
Maahanmuuttokriittisyys "  taitaa heijastella enemmän tekijän omia kulttuurisia mieltymyksiä kuin tosiasioita .
Vihavaisen polemiikissa kaikuu nykyaikaista elämäntyyliä paheksuvan moralistin ääni ,  joka voivottelee snelmannilaisen kansallisvaltioidyllin saavuttamattomuutta .
Voi olla ,  että yhä suurempien väestönosien liikkuessa ja siirtyessä asumaan uusin maihin ei  " välttämättä tule johtamaan uuden ,  moniarvoisemman ja suvaitsevamman kulttuurin syntyyn "   ( 126 )  .
Mutta vaikeaa on nähdä mitä idylleihin käpertyminen auttaisi .
Tuntuu hyvin vaikealta muuttaa sitä ,  että ihmiset ,  tavarat ja ajatukset liikkuvat ja rajat merkitsevät paljon vähemmän kuin aikaisemmin .
Suomeen muutetaan ,  suomalaiset muuttavat ,  suomeen tuodaan  tavaroita ,  suomalaisia tavaroita viedään muualle ,  internet luo päivittäin uusia maailmanlaajuisia yhteisöjä ,  jne. Kyllä tämä merkitsee länsimaisen kulttuurin muutosta ,  mutta merkitseekö sen rappiota ?
Riippuu siitä hahmotetaanko maailma näiden syntyvien ,  kehittyvien ja rappeutuvien kulttuuriorganismien kautta .
Ehkäpä kyseessä on hidas amalgaatio ,  jossa syntyy  ( on jo syntynyt ?  )  maailmankulttuuri paikallisuuden rinnalle .
Samoja tv-ohjelmia katsotaan ,  samantyyppistä musiikkia kuunnellaan ,  samantyyppisiä ruokalajeja saa eri puolilta maailmaa ,  samantyyppisissä yliopistoissa opiskellaan ,  englantia puhutaan ,  jne. Välillä on vaikea tietää ,  mitä Vihavainen tahtoo .
Äänessä on närkästynyt mies ,  joka ei saa tolkkua nykymenosta .
Hän vihjaa ,  että väkivalta on lisääntynyt nykyisessä kulttuurissa ja että sitä ei paheksuta kuten ennen ,  vaan jopa ihannoidaan .
Vaikka kirjoittaja myöntää ,  että ei ennenkään asiat olleet ihan mallillaan ,  silti hän tuntuu kaipaavan menneisyyden siloiteltuun ja voisiko sanoa jossain suhteessa tekohyveelliseen maailmaan .
Eiköhän väkivallan kulttuurilla ole aika pitkät perinteet länsimaissa .
Yksi esimerkki sieltä karmeimmasta ovat kaasukammiot ,  jotka mielestäni vetävät vertoja jopa viime aikojen joukkosurmille ,  jos tällaisessa vertailussa nyt ylipäätään on mitään mieltä .
Välillä Vihavainen syyllistyy aikamoisiin ylilyönteihin :   " Vanhemmasta kirjallisuudesta tai elokuvasta on turha hakea sitä sadistista ja silmitöntä väkivaltaa ,  joka nyttemmin on muuttunut esittävän taiteen ja katukäyttäytymisen normaaliksi elementiksi .
Siitä on tullut jossakin mielessä kaikkien odottamaa käytöstä "   ( 131 )  .
Miten niin on tullut kaikkien odottamaa  ( katu ) käyttäytymistä ?  !
On erittäin vaikea sanoa ,  miksi joukkomurhat ,  joita Suomessa on nähty viime vuosina ,  ovat tapahtuneet ,  kun niitä ei sellaisenaan tunneta historiasta.  Globaalilla tiedonkululla ja malleilla on varmasti merkitystä .
Kuten Vihavainen toteaa ,  jos aikaisemmin heilutti puukolla ,  niin sillä ei millään saa samanlaista tuhoa aikaan kuin tuliaseilla .
Vihavainen uskoo ,  että vanhempi häpeäkulttuuri olisi ehkäissyt näitä murhia .
Mutta kyllä Suomessa häpeäkulttuuri on edelleenkin niin vahva ,  että en ainakaan henkilökohtaisesti toivoisi sen vahvistuvaan .
Ja sopii epäillä ,  että se estäisi näitä teurastuksia suunnittelevia .
Voisi käydä päinvastoin .
Sehän saattaisi antaa suuremman virikkeen  " näyttää "  nöyryyttäjille .
Ja vielä :  Vihavainen kirjoittaa ,   " Sen sijaan ,  että raaka tappaja leimattaisiin ali-ihmiseksi ja elukaksi  ...
Hänet nostetaan mediassa myyttisiin korkeuksiin.  ...
Kansan on tunnettava sankarinsa ,  kuten sanotaan "   ( 129 )  .
Vihavaiselta on tainnut jäädä huomiotta ,  että prinsessa Dianan kuoleman jälkeen suurten tragedioiden surutyöstä on tullut suorastaan massailmiöitä länsimaissa .
On käsittämätöntä väittää ,  että murhaajia pidettäisiin sankareina .
Vihavaisen tekstissä ei ole lopulta paljoakaan sellaista ,  joka vakuuttaisi länsimaiden tuhosta .
Tuhon kannalta teoksen ensimmäinen osuus on kaikkein varteenotettavin .
Kirjassa olisi voinut tarkastella eri maailmanosien keskinäisten voimasuhteiden muutosta yksityiskohtaisemmin .
Ilmeistä on ,  että ainakaan Eurooppa ei ole taloudellisesti ,  sotilaallisesti ja diplomaattisesti sitä mitä se oli sata vuotta sitten ,  ja että toisaalta erityisesti Kiina ja Intia ovat vahvistumassa kaikissa näissä merkityksissä .
Mutta kirja sisältää lopulta liian vähän tällaista analysointia ja taustoittamista .
Teoksen pisin keskiosuus kertoo ennen kaikkea yhden varttuneen miehen mielenmaailmasta ,  ja sisältää jeesustelua nenärenkaista ,  homoseksuaalisuudesta ja sukupuolenvaihdoksista .
Rappiota voi kuitenkin tarkastella vain tietyn ideologian tai näkemyksen kautta .
Se mikä näyttäytyy yhteiskunnallisen rappion ilmiöltä ja yhteiskunnalliselta nihilismiltä ,  ja joka voi jollekin olla  " materialismia ,  hekumallisuutta ,  irstautta ,  pahetta "  ,  voi olla liberaalisen yhteiskunnan kasvot ,  jossa jokainen on vapaa etsimään omaa hyväänsä .
Järkevämpää olisikin ollut määritellä suoraan oma arvomaailma ja kertoa ,  mikä kirjoittajalle edustaa rappiota ja sitten tarkastella onko länsimainen maailma kulkemassa kohti sitä.   Rappioargumentin kannalta kirja myös sisältää virheellisiä väittämiä .
Vihavainen haluaa esiintyä jonkinlaisena poliittista korrektiutta vihaavana totuuden torvena ,  mutta kyse on oikeasti sosiaalisesta konservatismista .
Ei ole totta ,  että Imatran seurakunnan kirkkoherran sukupuolen vaihdos ei herättänyt juuri lainkaan pahennusta .
Tammikuun alussa 2010 kirjoitettiin ,  että Imatran kirkosta eroamiset lisääntyivät merkittävästi ,  jonka seurauksen kirkkoherra on eroamassa keväällä 2010 .
En tiedä pitäisikö Vihavainen tätä hyvä vai huonona ,  vai pyrkisikö hän vain  " kuvaamaan "  .
Mitä hyötyä on pohtia lävistyksiä siitä näkökulmasta ,  että ne ovat  " orjan merkkejä "  tai saavat ihmisen näyttämään  " primitiiviseltä tropiikin alkuperäisasukkaalta "   ( 145 ) .  Kenelle saavat ,  kenelle eivät .
Kirjasta nousee esille huoli yhtenäisyyskulttuurin pirstaloitumisesta ja jaetun selkeän moraalisen koodiston kyseenalaistuminen .
Tätä Vihavainen ei sulata .
Kirjassa ei huomioida ,  että yksilöiden tasolla tämä ei tarkoita ,  että  " kaikki käy "  ,  vaan että heillä voi olla selkeä moraalikoodisto .
Yksilöistä löytyy pitkälle menevää suvaitsevaisuutta ,  mutta myös pitkälle menevää suvaitsemattomuutta .
Vihavaisen ajattelu tuntuu sisältävän ajatuksen ,  että suomalainen kulttuuri säilyy parhaiten sulkeutumalla mahdollisimman pitkälle .
Tämän eteen voidaan vaikka luopua talouskasvun tavoitteesta ,  jotta vältymme tuomasta ulkomaista työvoimaa väestörakenteen muuttuessa .
On pakko sanoa ,  että tällainen Albanian tai Pohjois-Korean mallia kohti kulkeva tie ei vastaa omaa käsitystäni suomalaisen kulttuurin kehittämisestä .
Itse näkisin suomalaisen kulttuurin muuttuvan avoimemmaksi ,  nimenomaan henkiseltään ilmapiiriltään .
On toki syytä pohtia minkälaista ulkomaalaispolitiikkaa halutaan suosia .
Kyllähän maahanmuutto kulttuurien kohtaamisena varmasti aiheuttaa ongelmia ,  mutta niin aiheuttaisi Suomen umpioituminen ja impivaaraistuminenkin - todennäköisesti paljon suurempia .
Ainakin yhdestä asiat Vihavaisen kanssa voi olla samaa mieltä .
Suomalaisen keittiön suurempi arvostaminen ja kehittäminen ,  ja nostaminen vaikka kansainväliseksi vientiartikkeliksi ,  kuulostaa hyvältä .
Toivotaan ,  että tämä profetia toteutuu .
DOCEND 1088020716179643594260943184131578224313187 989
DOCSTART 1088020716179643594260943184131578224313187 990
8030 " Ele polghe Kiria quin Sica waicka henes on wehe wica "  Agricola » Julkaisut » Kirja-arvostelut » Kasvatusta ja koulutusta säädyn ja kristillisten arvojen mukaan Kasvatusta ja koulutusta säädyn ja kristillisten arvojen mukaan 21.6.2010 Leena Rossi  <  leeros @ utu.fi  >  FL ,  KK ,  Kulttuurihistoria ,  Turun yliopisto Hanska ,  Jussi ;  Vainio-Korhonen ,  Kirsi  ( toim. )  :  Huoneentaulun maailma :  Kasvatus ja koulutus Suomessa keskiajalta 1860-luvulle .
. SKS ,  2010 .
407 sivua .
Lisätietoja ISBN 978
-
952
-222
-
175
-9 ISBN 978
-
952
-222
-
174
-2  ( koko sarja )  ISSN 0355
-
1768
Kirjan lopussa kirjoittajien esittely ja henkilöhakemisto .
Huoneentaulun maailma aloittaa Suomen Historiallisen Seuran suurhankkeen ,  kolmiosaisen Suomen kasvatuksen ja koulutuksen historian  ,  jonka Suomalaisen Kirjallisuuden Seura julkaisee .
Runsaasti kuvitettu ensimmäinen osa ulottuu keskiajalta 1800-luvun puoliväliin .
Tuona aikana yksilön paikka yhteiskunnassa oli sidoksissa hänen säätyynsä ja kaiken kasvatuksen ja koulutuksen läpäisivät kristilliset arvot ,  jotka Martin Luther kiteytti katekismuksen loppuun liitetyssä huoneentaulussa .
Tästä kirja on saanut nimensäkin .
Teoksen pääartikkeleiden kirjoittajat ovat historian ja teologian tohtoreita ;  lukuisia kiintoisia erityisartikkeleita ja tietolaatikoita ovat laatineet muutkin asiantuntijat .
Historiateoksen II ja III osa ilmestyvät vuonna 2011 .
Kaikki sellaiset kirjat ovat tylsiä” ,  hän väitti ja hämmästyi ,  kun vakuutin tämän teoksen olevan kaukana niistä kasvatusfilosofioista ja instituutiohistorioista ,  joita hän oli joskus lukenut .
Kuvaillessani kirjaa tarkemmin pilkahti hänen silmissään sentään hienoinen kiinnostus .
Ennakkoluuloja on varmasti monella muullakin ,  mutta ne kaatuvat ,  kunhan vain tarttuu kirjaan ja ryhtyy lukemaan .
Valitettavasti kirjan tekstit on painettu niin pienin kirjasimin ,  että likinäköinen kaipaa suurennuslasia .
Kolmiosainen Suomen kasvatuksen ja koulutuksen historia on monivuotisen työn tulos .
Teoksen I osa ,  Huoneentaulun maailma :  Kasvatus ja koulutus Suomessa keskiajalta 1860-luvulle julkistettiin toukokuun alussa .
II ja III osa ilmestyvät 2011 .
Hanketta ovat tukeneet Tieteellisten seurain valtuuskunta ,  Opetusministeriö ,  Alfred Kordelinin säätiö ja Suomen Kulttuurirahasto .
Kirjasarjan toimituskunnan puheenjohtaja professori Pauli Kettunen toteaa ,  että tarvitsemme historiallista tietoa ja tietoisuutta ymmärtääksemme kasvatuksen ja koulutuksen muuttuvia muotoja ,  sisältöjä ,  edellytyksiä ja merkityksiä .
Ei riitä ,  että menneisyys kuvataan tienä nykyisyyteen tai nykyisyydestä erillisenä ,  kiinnostavana maailmana .
On tarkasteltava myös pitkän aikavälin muutoksia ,  avattava esiin ratkaisutilanteiden epävarmuutta ,  kiistoja ,  vaihtoehtoja ja valintoja ,  osoitettava aikaisempien valintojen merkityksen myöhempien valintojen rajaajina ja eriteltävä nykyilmiöiden monikerroksista historiallisuutta. – Kirjoittajat ovat noudattaneet tätä ”ohjelmanjulistusta” ,  ja se sopii neuvoksi muillekin historioitsijoille .
Huoneentaulun maailma lähestyy Suomen historiaa keskiajalta 1800-luvun puoliväliin kasvatuksen ja koulutuksen näkökulmasta sekä kasvatusta ja koulutusta yhteiskunnan rakenteista käsin .
Kirja osoittaa ,  mitä koulutuksellisia ja kasvatuksellisia tarpeita aateluus ,  pappeus ,  porvarius ja talonpoikuus asettivat näiden säätyjen pojille ja tytöille ja mitkä olivat itse kunkin mahdollisuudet hankkia ”oppia” .
Se myös selvittää ,  miten koulutus toimi valtion ja kirkon etujen välineenä ja miten säätyjen väliset jännitteet ja vallan tasapaino ilmenivät kasvatuksessa .
Kuten Jussi Hanska ,  Kirsi Vainio-Korhonen ja Marjatta Rahikainen toteavat kirjan johdannossa ,  säädynmukaisen kasvatuksen ja koulutuksen aikana jokaisen kansalaisen piti tietää oma paikkansa yhteisössä ja yhteiskunnassa ,  olla ylemmilleen kuuliainen ja totella heitä sekä noudattaa kristillisiä hyveitä .
Jokaisen tuli omaksua niitä tietoja ja taitoja ,  joita hän vastaisessa elämässään tarvitsisi .
Teoksen kirjoittajat eivät ole tyytyneet vain toistamaan aikaisempien tutkimusten tuloksia ,  vaan ovat tehneet myös perustutkimusta .
Sitä paitsi he ovat asettaneet Suomen olot Ruotsin valtakunnan muiden osien ja usein myös muiden Euroopan maiden olojen rinnalle .
Lukija ,  joka tuntee ennestään kirjoittajia ,  osaa odottaa ,  että he nostavat esiin myös tyttöjen ja naisten koulutuksen ja kasvatuksen .
Oman huomionsa teoksessa saavat myös yhteiskunnan vähäosaiset ja oppimisen pimeä puoli ,  kansan lukupelko ja kirjakammo sekä ruumiillinen kuritus .
Huoneentaulun maailma on jaettu ajallisesti kahteen pääosaan vuoden 1600 tienoilta ,  joten keskiaika ja 1500-luku muodostavat yhden kokonaisuuden ja myöhemmät vuosisadat toisen .
Jakoa puolustaa se ,  että Ruotsi  ( ja Suomi )  luopui hitaasti katolisuuden ”hapatuksesta” ,  vaikka omaksui luterilaisen uskon virallisesti jo 1500-luvun alkupuolella ,  ja myös se ,  etteivät niukat lähteet mahdollista alkuajoille sellaista aiheenmukaista jaottelua ,  joka on voitu toteuttaa myöhemmin .
Keskiajalta 1500-luvun lopulle Teoksen ensimmäisessä ja laajimmassa luvussa Jussi Hanska ja Anu Lahtinen ovat voineet käsitellä lähes tyhjentävästi kaiken ,  mitä suomalaisten kasvatuksen varhaisvaiheista tiedetään .
Vähistä lähteistä he ovat onnistuneet luomaan uskottavan ja ainakin todennäköisen kuvan Suomen oloista nojautumalla myös muun Euroopan ja Ruotsin eri alueiden käytänteistä kertoviin dokumentteihin.  Vuosisatojen ajan lapset sosiaalistuivat yhteisöönsä pääasiassa kotikasvatuksen kautta ,  ja vain harvat pääsivät opintielle ,  joka tähtäsi ensi sijassa pappisuralle .
Muutamille avautuivat ulkomaisten yliopistojen ovet. – Upsalan yliopiston toiminta ei alkuinnostuksen jälkeen käynnistynyt kunnolla ,  mutta sen perustamisvuoden  ( 1477 )  olisivat kirjoittajat voineet toki mainita. – Varsinkin 1500-luvulta lähtien myös kruunu houkutteli lahjakkaita nuorukaisia tehtäviinsä .
Kaupungeissa saattoi toimia porvaristolle tarkoitettuja kouluja tai opettajia ,  mutta yleensä porvarit ja aateliset järjestivät lapsilleen kotiopetusta .
Tyttöjen kasvatus jäi kotien vastuulle ,  elleivät vanhemmat lähettäneet tyttöjä luostariin .
Katolisella ajalla kristillinen kansanopetus perustui kansan omalla ,  joko ruotsin- tai suomenkielellä ,  pidettyjen saarnojen antiin .
Lisäksi pappien oli opetettava jumalanpalveluksen yhteydessä Isä meidän -rukous ,  Ave Maria ja uskontunnus kuulijoiden kielellä. – Paikkaansa ei siis pidä vanha käsitys ,  että katolinen jumalanpalvelus olisi toimitettu latinaksi eikä kansa olisi ymmärtänyt siitä mitään .
Hanska ja Lahtinen eivät tue sitäkään oletusta ,  että kirkkojen seinämaalaukset olisivat olleet jonkinlainen kansan Raamattu ,  josta kristinopin keskeiset seikat olisi omaksuttu .
Heidän mukaansa kuvia on voitu käyttää opetukseen ,  mutta se ei ole ollut niiden varsinainen tarkoitus ,  sillä kuvien oikea käyttö ja ymmärtäminen on edellyttänyt kristinopin alkeiden ja jopa syvemmänkin ,  mystiikkaan taipuvaisen uskonnollisen tiedon omaksumista. – Ehkä maalaukset olivatkin ensisijassa koristuksia ja kirkon mahtavuuden osoituksia .
Papeiksi ja virkamiehiksi Ruotsissa 1600- ja 1700-lukuja leimasi luterilainen puhdasoppisuus sekä kirkon ja keskusvallan jatkuva kamppailu siitä ,  kuka määrää koulutuksesta ja ketä koulutetaan ja mihin tehtäviin .
Rahvaalle riitti kansankielinen lukkarinkoulu ja rippikoulu ,  mutta papit ja virkamiehet tarvitsivat erityisvalmennusta .
Katolisella ajalla luotu koulutusjärjestelmä ei enää 1600-luvun alussa vastannut luterilaisen pappiskoulutuksen tarpeita ,  eikä varsinkaan palvellut kruunun tavoitteita .
Timo Joutsivuo selvittää perusteellisesti sitä turhauttavaa kiistaa ,  jota kävivät teologis-humanistisen ja reaalipainotteisen koulutuksen kannattajat .
1500-luvun lopulta lähtien Keski-Euroopasta saapuneista tuoreista pedagogisista virtauksista keskusteltiin ,  mutta ne eivät paljoakaan vaikuttaneet koulutuksen käytäntöön .
Useita koulujärjestelmiä laadittiin ,  mutta niistä toteutettiin vain vuosien 1649 ja 1724 ehdotukset .
Nekin säilyttivät koulutuksen perustaltaan pappiskoulutuksena sekä piispan ja tuomiokapitulin valvonnassa .
Kun 1600-luvulla luotu harva kouluverkko säilyi Suomessa 1800-luvun puoliväliin asti ,  olivat erityisesti itäsuomalaisten ja sisämaassa asuvien mahdollisuudet päästä opintielle heikot .
Ruotsin aikana oli Turun Akatemia perustaminen 1640 tärkeä seikka koko maan koululaitoksen kannalta .
Se liittyi Ruotsin kruunun pyrkimykseen yhtenäistää ja ruotsalaistaa laajaksi paisunut valtakunta ,  mutta sen avulla uskottiin voitavan saattaa myös rahvasta ”sivistyksen esikartanoihin” ,  kun opettajien ja pappien sivistystaso nousisi .
Yliopistossa saisivat valmennusta myös kaupunkien virkamiehet ,  kruununvoudit ,  nimismiehet ,  tuomarit ja maaherrat .
Hyödyn ja valistuksen aatteet tunkeutuivat yliopistoon 1700-luvun kuluessa ,  mikä näkyi väitöskirjojen aiheissa ja ruotsin hyväksymisenä eräiden alojen väitöskirjakieleksi .
Kaksi kiintoisaa kysymystä ,  joista keskusteltiin vilkkaasti 1700-luvulla ,  olivat liika koulutus ja älykkäiden valinta .
Hyödyn aikana koko kansan kouluttamista pidettiin turhana ,  koska kullakin säädyllä ajateltiin olevan erilaiset koulutustarpeet eikä laiskoja ja tyhmiä kannattanut opettaa .
Jo 1580 oli esitetty ,  että latinakoulusta oli erotettava laiskat oppilaat ,  ja vuoden 1649 koulujärjestys määräsi ,  että triviaalikouluun pyrkivistä oli poistettava heikkolahjaiset .
Samassa hengessä piispa Getzelius vaati ,  että paheisiin taipuvaiset ,  jotka eivät varoituksista piitanneet ,  oli erotettava koulusta .
Vuoden 1724 koulujärjestyksen mukaan älyltään hitaita oppilaita oli ohjattava johonkin ”ammattiin” .
Gustaf Ruder jopa laati 1737 testin ,  jolla voitiin poimia oppilaista terävimmät mittaamalla muistia ,  mielikuvia ,  erittely- ja arvostelukykyä ,  tunteenilmaisua ja aistimustaipumuksia.  Vanhan Suomen liittäminen muun Suomen yhteyteen vuonna 1812 virkisti maan koululaitosta ,  sillä Katariina II : n koululain perusteella Viipurissa toimi iso ja pieni saksankielinen tyttökoulu ja muiden kaupunkien ”pienissä” kouluissa tytöt saivat alkeisopetusta poikien rinnalla saksaksi ,  venäjäksi tai ruotsiksi .
Silti koulutoimi kokonaisuudessaan säilyi harvojen ,  nimenomaan poikien ,  mahdollisuutena .
Vuoden 1807 koulujärjestys toi Ruotsin kouluihin reaaliaineet ,  mutta sodan vuoksi sitä ei Suomessa ehditty toteuttaa .
Turun katedraalikouluun saatiin kuitenkin 1806 ns. kollehtorin luokka alemmiksi siviilivirkamiehiksi aikoville .
Eräät muutkin kokeilut suuntasivat koulutusta käytännön suuntaa ,  mutta vasta vuoden 1848 koulujärjestys uudisti täysin Suomen koululaitoksen ja 1868 koulujärjestys siirsi koulut kirkon valvonnasta koulutoimen ylihallituksen alaisiksi .
Aatelin kasvatus Liisa Lagerstam ja Jessica Parland-von Essen kirjoittavat suurvalta-ajan ja Ruotsin ajan lopun ylhäisaatelin kasvatuksesta ,  koska siitä löytyy runsaasti lähdeaineistoa .
Alempi aatelisto ja Venäjän ajan alku jäävät tarkastelun ulkopuolelle lukuun ottamatta Smolnan tyttökoulua ,  jossa moni suomalaistyttökin opiskeli .
Upseerin ja hovimiehen urat olivat olleet aatelisnuorukaisten perinteiset vaihtoehdot ,  mutta 1610-luvulla aukeni kolmas vaihtoehto ,  kun aatelisto sai yksinoikeuden korkeisiin valtionvirkoihin – vaikka se muodosti vain puolisen prosenttia väestöstä .
Tähtäsipä nuorukainen mille uralle hyvänsä ,  hänen oli sillä menestyäkseen hankittava mahdollisimman laaja-alaiset tiedot ja taidot .
Aatelisneidoista oli puolestaan kasvatettava taitavia vaimoja ,  äitejä ja emäntiä ,  jotka osasivat hoitaa kartanotaloutta ,  mutta hallitsivat myös hyvät tavat ,  tanssivat ,  lauloivat ja soittivat ,  pukeutuivat säätynsä mukaisesti sekä keskustelivat henkevästi vierailla kielillä ,  kuten salonki- ja hovikulttuuri vaati .
Kodin varhaiskasvatus iskosti poikiin ja tyttöihin kristilliset ja aateliset hyveet ,  Jumalan ,  esivallan ja vanhempien kunnioituksen .
Seitsemän vuoden iässä pojat siirtyivät äidin hoivista kotiopettajien ohjaukseen ,  johon mahdollinen tuleva ura jo heijastui .
Perheen tytötkin saattoivat päästä osallisiksi veljille annetusta opetuksesta .
Muutoin naiset kasvattivat heitä esimerkillään ja ohjauksellaan kotona ,  muissa aateliskodeissa tai hovissa .
Myös aatelisnuorukaiset oli tapana lähettää sukulaisten tai tuttavien kartanoihin oppiin .
Hieman toisella kymmenellä ollessaan pojat voivat hakeutua myös Upsalan tai Turun yliopistoon ,  missä professorit opettivat yksityisesti juuri aatelispojille sopivia aineita .
Parin kolmen vuoden opintomatka Eurooppaan kruunasi monen nuorukaisen uravalmennuksen .
Kaupan ja käsityön ammattikasvatus Kirjan toinen toimittaja ,  Kirsi Vainio-Korhonen ,  kirjoittaa kauppiaaksi ja käsityöläiseksi valmenta ( utu ) misesta ja selostaa samalla tarkkaan sekä ammattikuntalaitoksen historiaa ja toimintaa että kaupunkien sosiaalista hierarkiaa ,  jossa ulkomaan- ja tukkukauppaa harjoittavat valtaporvarit olivat ylinnä .
Porvareiksi voivat päästä vain käsityötä tai kauppaa harjoittavat kaupungin miespuoliset asukkaat .
Kaupan ja käsityön ”osaajaksi kasvaminen” tapahtui käytännön työelämässä ,  mutta kotiopetuksesta ja koulusta ,  jopa yliopistosta saadusta lisäopista oli tietenkin hyötyä .
Luku- ,  kirjoitus- ja laskutaito olivat välttämättömiä ja vieraiden kielten taito auttoi kansainvälisissä yhteyksissä ,  mutta nuorukaisen tuli olla myös aviolapsi ,  hyvämaineinen ja riittävän varakas .
Maaseudun käsityöläisten ammattitaidosta ei ollut mitään määräyksiä ,  mutta kaupunkien käsityöläiseksi – esim. suutariksi ,  räätäliksi ,  kultasepäksi ,  kirvesmieheksi ,  muurariksi tai verankutojaksi – pääsi keskiaikaiseen tapaan mestarin ohjauksessa ja taloudessa ensin oppipojasta kisälliksi ja kisällistä lopulta mestariksi .
Aikaisemmin on oletettu ,  että työn oppiminen alkoi noin 14 vuoden iässä ,  mutta oppipojat ovatkin olleet keskimäärin 19-vuotiaita .
Sitä paitsi kaikista oppipojista 20–70  %  ei koskaan saavuttanut ammattipätevyyttä .
Parhaiten menestyivät vanhimmat oppipojat sekä mestarien ,  talollisten ja säätyläisten pojat ,  joilla oli jo hyvät yhteiskunnalliset suhteet .
Neljä–viisi vuotta opiskeltuaan oppipoika voi suorittaa ammattitaitonäytteen ja sai kisällikirjan .
Tämän jälkeen kisälli tarvitsi vähintään kolmen vuoden lisäopinnot ,  ennen kuin hän voi antaa mestarinäytteen .
Käytännössä useimmille oppivuosia kertyi enemmän .
Osa ammatinharjoittajista jäi kisälleiksi ja noin puolet vei opintonsa päätökseen ,  suoritti mestarintutkinnon ja pääsi kaupungin porvariksi .
Tulevat kauppiaat hankkivat ammattitaitonsa kauppiastalouksissa ,  ja heidänkin opintojaan alettiin säädellä vuodesta 1614 lähtien .
Vuoden 1734 kauppasäännön mukaan opinnot saattoi aloittaa 15-vuotiaana ja oppipoikakausi kesti seitsemän vuotta ,  mikä riitti kotimaan kauppaa harjoittavalle pikkukauppiaalle .
Mutta suurkauppiaaksi haluavan oli harjoiteltava puotipoikana vielä neljä vuotta .
Näin ollen nuorukaiselta kului vähintään 11 vuotta ,  ennen kuin hän voi suorittaa erityisen kauppatutkinnon ja hakea porvarisoikeutta .
Teoriassa kauppiaaksi saattoi päästä 27-vuotiaana ,  mutta käytännössä yleensä yli 30-vuotiaana .
Koska porvarisammatit olivat kansainvälisiä ,  voivat nuorukaiset sekä kaupan että käsityön alalla hankkiutua harjoittelemaan muiden kotimaan kaupunkien lisäksi ulkomaillekin .
Varsinkin suurporvarit lähettivät poikiaan kauppatuttaviensa luo oppiin ,  ja käsityöläiskisällit olivat vapaita vaeltamaan mielensä mukaan .
Tytöt ja naiset suljettiin ammattimaisen kaupankäynnin ja käsityön ulkopuolelle .
Vain porvarien lesket saivat jatkaa miehensä ammatin harjoittamista ,  kuitenkin ilman porvarisoikeuksia .
Harvat ,  yleensä kaikkein varakkaimmat valtaporvarien lesket käyttivät oikeutta hyväkseen .
Tavallisesti naiset harjoittivat pienimuotoista yritystoimintaa ,  johon ei vaadittu porvarisoikeutta ja jolla he elättivät vain itsensä .
He tekivät töitä ,  joita he olivat oppineet kotona lapsesta lähtien .
Kaupunkilaisnaisten ammatteihin kuuluivat kaupustelu ,  anniskelu ,  ruokalanpito ja majoitus sekä eräiden käsitöiden valmistus .
Käsityöläisten tapoja kuvatessaan Vainio-Korhonen kirjoittaa ”ritualisoidusta kiusaamiskulttuurista” ja toteaa ,  että oppipojan asemasta siirryttiin kisällien joukkoon ”kiusaamisriittien” kautta .
Lukijalle ei selviä ,  onko kyse pennalismista eli simputuksesta vai initiaatiomenoista eli tulokastavoista ,  joihin mm. ylioppilaiden depositiomenot ja merimiesten päiväntasaajankaste kuuluvat .
Tulokastapoja on mm. tanskalainen Henning Henningsen selvittänyt useissa teoksissaan .
Kirjoittaja selvittää huolellisesti naisten ammattikoulutuksen varhaisvaiheet ,  jo 1700-luvulla annetun kehruuopetuksen sekä 1816 alkaneen kätilöiden koulutuksen ,  mutta jättää huomiotta miesten institutionaalisen ammattikasvatuksen varhaisimman alueen ,  merenkulkualan koulutuksen .
Se alkoi Suomessa 1813 kolmessa oppilaitoksessa ja liittyi läheisesti kauppiaskoulutukseen ,  sillä alusten päälliköt harjoittivat kauppaa ulkomaan satamissa käydessään .
Odotin myös ,  että Turkuun vuonna 1839 perustettu ruotsinkielinen kauppakoulu olisi tekstissä mainittu. – Nämä puutteet korjautuvat teoksen toisessa osassa ,  jos ammattioppilaitosten alkuvaiheita käsitellään siinä erikseen .
Kirkollinen kansaopetus sekä omat ,  vieraat ja kerjäläislapset Huoneentaulun maailman kaksi viimeistä lukua käsittelevät hieman eri suunnista nimenomaan rahvaan lasten saamaa peruskasvatusta ,  ja joka muodosti kaiken yhteisöllisen elämän perustan .
Esko M. Laine ja Tuija Laine tarkastelevat kirkon järjestämää kansanopetusta ,  joka juurrutti kansaan lukutaidon ja kristinopin hallinnan .
Marjatta Rahikainen puolestaan valaisee niitä ensi sijassa niitä olosuhteita ,  joissa yhteiskunnan huono-osaisimmat kasvoivat ja joissa heitä kasvatettiin ,  sillä tavallisen kansan kasvatuskäsityksistä on hyvin vähän tietoa .
Osatakseen elää siivosti ja kunniallisesti rahvaalle riitti ,  kun osasi Katekismuksensa ja pääsi ehtoolliselle ja naimisiin .
Lukemisen opettaminen alkoi kirkon aloitteesta ,  mutta maallinen esivalta ryhtyi vuoden 1686 kirkkolaista lähtien määrätietoisesti edistämään lukutaitoa .
Olihan jokaisella kristityllä oikeus oppia lukemaan mutta myös velvollisuus totella Jumalan käskyjä ja maallisia lakeja .
Vuonna 1723 vanhempia uhattiin jo sakolla ,  elleivät he opettaneet lapsilleen lukemista ja kristinoppia .
Luvun kirjoittajat konkretisoivat sakon suuruuden havainnollisesti puoleentoista kannuun olutta .
Katekismuksen opettelu oli enimmäkseen mekaanista pänttäämistä ,  jota jo 1700-luvulla kovasti kritikoitiin .
Ihmisten olisi myös pitänyt ymmärtää lukemansa ,  mutta tähän eivät varsinkaan itäsuomalaiset kyenneet .
Heidän kulttuurinsa suosi suullista kertomaperinnettä eikä arvostanut sen paremmin lukutaitoa kuin kirjojakaan .
Monet pelkäsivät kuulusteluja niin ,  että karkasivat ,  jos yleensä rohkenivat kinkeripaikalle ilmaantua .
Pohjanmaalla taas väki oli erityisen lukuintoista .
Kun nykylukija vilkaisee 1600- tai 1700-luvun Katekismuksia  ,  joita julkaistiin tuon tuostakin ,  hänellekin tulee pienoinen pakokauhu :  fraktuura ja outo suomi eivät hevin aukene .
Lukemaan opettelun on täytynyt olla hahmotushäiriöisille ja heikkonäköisille yhtä tuskaa ,  eivätkä sakot ,  rippikirjamerkinnät tai osaamattomuudesta annetut häpeärangaistukset jalkapuussa ole varmasti oppimista edistäneet .
Tuskin on pakollinen kirkossakäynti tai papin saarnakaan lukemista helpottanut ,  mutta ehkä saarnan jälkeen kuulutetut kirkolliset ja viranomaisten tiedotukset ovat saaneet monet istumaan jumalanpalveluksen loppuun asti. – Postillat ja virsikirjat ovat kuluneet vain lukutaitoisten käsissä .
Rippikoulu ,  joka suomalaisen yhteiskunnan maallistumisesta huolimatta näyttää nostaneen suosiotaan ,  on melko myöhäinen ilmiö ,  jossa pohjalaiset kunnostautuivat :  ensimmäisen kerran ehtoolliselle pyrkiviä nuoria ryhdyttiin valmentamaan Ilmajoella vuonna 1735 ,  ja Ähtävällä järjestettiin rippikoulu 1736 .
Turun tuomiokapituli laati kokonaissuunnitelman rippikoulusta 1740 ,  ja ensimmäinen yhtenäinen konfirmaatiokaava esitettiin 1793 .
Näin kirkollinen kansaopetus koheni ja yhtenäistyi huomattavasti .
Jos oli suomalaisten jukuripäiden opettaminen melkoista valtiovallan ja kirkon kolonialismia ,  niin sitä oli erityisesti saamelaisten pakottaminen luterilaisuuteen 1600-luvulta lähtien .
Siitä kirjoittaa Ritva Kylli kirkollista kansaopetusta käsittelevän luvun loppuun liitetyssä tietolaatikossa .
Marjatta Rahikaisen kuvausta ”kasvatuksen lapsipuolien” kasvu- ja kasvatusolosuhteista lukiessa hyvinvointiyhteiskunnan kansalaista sorastaan hävettää .
Meillä asiat ovat sentään ainakin toistaiseksi hyvin .
Tuntuu melkein ihmeeltä ,  että orvot ,  aviottomat ,  huutolaiset ,  romaanit ,  sotilaspojat ,  sotilaiden lapset ,  tehtaalaislapset ,  laitoslapset ja muut vähäosaiset selvisivät hengissä varsinkin nälkävuosien aikana – eivätkä monet selvinneetkään .
Turvatumman tulevaisuuden rakentaminen koulutuksen avulla oli useimmille mahdotonta ,  vaikka lahjoitusvaroin perustettiinkin köyhäinkouluja Turun ja Helsingin lisäksi eräille muillekin paikkakunnille .
Ellei lapsi kyennyt työhön ,  oli kerjääminen hänelle ainoa vaihtoehto. – Nykyinen kerjäläiskeskustelu saisi varmasti lisäaineksia ,  jos siihen osallistuvat tutustuisivat Rahikaisen esitykseen ;  viranomaisten ja kanssaihmisten suhtautuminen henkensä pitimiksi kerjääviin oman maan hädänalaisiin lapsiin oli 1700- ja 1800-luvuillakin uskomattoman tylyä .
*   *   *  Huoneentaulun maailmassa syntyminen aateliseksi ,  pappissäätyyn ,  porvaristoon tai rahvaanlapseksi ratkaisi lasten kasvatuksen ja koulutuksen suunnan ja tarpeet .
Oli aivan eri asia kasvaa maaseudulla talollisen tai mäkitupalaisen lapsena tai kaupungissa valtaporvarin tai palveluspiian lapsena .
Myös pappilan tai aateliskartanon lapsille avautuivat erilaiset mahdollisuudet .
Pojan ja tytön ,  aviolapsen ja aviottoman lapsen vaihtoehdot olivat aivan erilaiset .
Myös sodan ja rauhan aikana ovat koulutusmahdollisuudet erilaiset .
Kuitenkin 1800-luvun kuluessa järjestelmä tuli tiensä päähän .
Siitä ,  miten vähitellen nousevan institutionalisoidun koulutuksen merkitys jatkuvasti kasvoi ,  laajeni ja eriytyi ,  saamme lukea teoksen kasvatuksen ja koulutuksen historian II ja III osassa .
Suomen kasvatuksen ja koulutuksen historia kiinnostaa varmasti sekä historian että kasvatuksen tutkimuksen ja opetuksen ammattilaisia ,  mutta myös valistuneita maallikoita .
Jopa kulttuurihistorian tenttikirjana teos saattaisi menestyä .
Teoksen julkaiseminen on Kulttuuriteko .
Siitä kiitokset Suomen Historialliselle Seuralle ,  Suomalaisen Kirjallisuuden Seuralle ,  toimittajille ja kirjoittajille sekä hankkeen tukijoille !
1061 Suosittele muille :  Tweet Kommentit :  Kaikki kentät ovat pakollisia .
Ainoastaan omalla nimellä lähetetyt kommentit julkaistaan .
Sähköpostiosoitetta ei julkaista .
Sähköposti Mitä on seitsemän ynnä kaksi ?
DOCEND 1088020716179643594260943184131578224313187 990
DOCSTART 1088020716179643594260943184131578224313187 991
SKS ,  2010 .
286 sivua .
Tutkimus perustuu Anttosen kahden vuosikymmenen aikana kirjoittamiin teksteihin ja on siksi aiheiltaan paikoin hieman hajanainen .
Valitulla esitystavalla on toisaalta etunsa ,  sillä tutkimukseen kelpuutettujen tekstien ajallisen ja temaattisen laajuuden kautta hahmottuu monipuolinen kuva sekä Anttosen henkilökohtaisten tutkimusnäkökulmien ja mielenkiinnon kohteiden kypsymisestä että laajemmassa mielessä uskontoantropologian tieteenhistoriallisesta kehityksestä Suomessa .
’Pyhä’ rakenteellisena kategoriana Uskontotieteen maastot ja kartat johdattaa lukijan metaforisen otsikkonsa mukaisesti uskontotieteen keskeisimpien ongelmien ja lähteiden pariin tarjoten samalla erilaisia teoreettisia välineitä uskontotieteellisten ja antropologisten ongelmien ratkaisemiseksi .
Teos avaa uskontotiedettä akateemisena tutkimusperinteenä ja osoittaa suhteellisen onnistuneesti ,  miksi Suomessa kulttuurimaantieteellisellä tutkimuksella on ollut Porthanin ajoista saakka keskeinen sija sekä kulttuurintutkimuksen että uskontotieteen piirissä .
Teos täyttää myös keskeisimmän tavoitteensa tarjotessaan perustiedot tieteenalan teorioista ,  metodeista ,  lähteistä ja tutkimuskohteista yliopistollisia perusopintoja aloitteleville opiskelijoille ja muille asiasta kiinnostuneille .
Vaikka Uskontotieteen maastot ja kartat on suhteellisen lyhyt ja helppolukuinen tutkimus ,  pieniä ongelmia saattaa muodostaa se ,  että Anttonen on koostanut tutkimuksensa vuosien 1987–2007 välillä kirjoittamistaan teksteistä ,  jotka eivät ole teemoiltaan aivan yhtenäisiä .
Etenkin uskontotieteen opintojaan aloitteleville perustutkinto-opiskelijoille aineistoa ja asiaa saattaa olla liian paljon liian tiiviissä muodossa .
Hurjimmillaan teos vyöryttää lukijan eteen uskontotieteen teorioita ja teemoja sellaisena hyökyaaltona ,  että jotkin asiat jäävät vääjäämättä maininnan tasolle .
Esimerkiksi Charles Darwinin evoluutio-opista kehitelty sosiaalidarvinismi ja sen suhde ”uskonnon evoluutioon” olisi kaivannut laajemman esittelyn .
Tilanpuutteen vuoksi on joitain aihealueita jouduttu selvästikin karsimaan ,  toiset – epäilemättä teoksen tekijälle tärkeimmät ja läheisimmät – taas ovat saaneet suhteellisen paljon näkyvyyttä .
Samaan ongelmaan toki törmätään kaikissa perusoppikirjoissa ,  joissa pyritään antamaan kattava kokonaiskuva tietyn aihealueen kaikista  ( tai lähes kaikista )  teoreettisista ja käytännöllisistä asioista .
Uskontotieteen maastot ja kartat on epäilemättä läpikäynyt laajahkon toimitusprosessin tekijän itsensä ja kustannustoimittajien taholta .
Tutkimus koostuu Anttosen muutamasta laajemmasta monografiasta sekä Suomen Antropologiin  ,  Teologiseen Aikakauskirjaan  ,  Kirkon tutkimuskeskuksen julkaisusarjaan ja erilaisiin artikkeli- ja kokoomateoksiin joko yksin tai yhdessä toisten kanssa kirjoittamista esipuheista ,  katsauksista ja tieteellisistä artikkeleista .
Tekstejä on hiottu ja muokattu yhtenäisen kokonaisuuden saavuttamiseksi .
Vaikka artikkeliaineisto on moni-ilmeistä ja tukee osaltaan teoksen teorian ja käytännön välistä suhdetta ,  yhtenäisyyden kannalta on kuitenkin hyvä ,  että teoksessa korostuu muita tekstejä enemmän Anttosen väitöskirja Ihmisen ja maan rajat. ’Pyhä’ kulttuurisena kategoriana  ( SKS 1996 )  ,  jossa keskeisesti esillä oleva pyhän teoreettinen ja käsitteellinen tarkastelu kytkee muuten hajanaiselta vaikuttavat aihealueet yhteen ja luo tutkimukseen kaivattua yhtenäisyyttä .
Uskontoantropologian teoriat ja käytännöt Teoksen vahvuutena on sen teoreettinen ja oppihistoriallinen monipuolisuus .
Anttonen on perehtynyt laajasti antropologian ,  sosiologian ja uskontotieteen ajatussuuntiin sekä alan kotimaiseen oppihistoriaan .
Uskontotieteen maastot ja kartat esittelee huomattavan määrän uskontotieteen klassikoita unohtamatta viittauksia Friedrich Max Müllerin ,  Edward Tylorin ,  Emile Durkheimin ,  Gerardus van der Leeuw’n ,  Rudolf Otton ja Mircea Eliaden teoksiin .
Tutkimuksen teoreettinen alkupuoli toimii suhteellisen hyvin kokonaisuutena .
Huomiota herättää ainoastaan se ,  ettei Anttonen klassikoita käsitellessään juuri viittaa laajemmin Sigmund Freudin uskontokäsitykseen eikä varsinkaan mainitse teosta Toteemi ja tabu  ( 1913 )  ,  jota kuitenkin pidetään länsimaisen uskontotieteen ja sen kognitiotieteellisen suuntauksen kannalta keskeisenä tutkielmana .
Uskontotieteen maastot ja kartat keskittyy moniin uskontotieteen keskeisiin ongelmiin sivuten muun muassa uskonnollisen ajattelun ja kielen suhteeseen liittyviä kielifilosofisia kysymyksiä ,  uskonnon ja kansallisen identiteetin ongelmaa sekä uskontotieteellisen luokittelun  ( typologisoinnin )  kysymyksiä eli erityisten ”uskontotyyppien” identifiointia historiallisen ajanjakson ,  maantieteellisen alueen ,  uskontoperinteiden luonteen ja uskontotieteen lähestymistapojen puitteissa .
Kun tähän vielä lisätään perusteellinen selvitys antropologisen rituaalitutkimuksen historiasta siirtymäriittiteorioineen ,  antropologiselle tutkimukselle keskeisen emic / etic -jaottelun ja luonnon mytologisointiin liittyvien antropomorfismi-tulkintojen laaja esittely sekä uskonnonfilosofisesti keskeisenä pidetyn maallisen ja uskonnollisen maailmankuvan välisen eron kriittinen tarkastelu ,  tulee uskontotieteen ja klassisen antropologian teoreettinen suhde niin täydellisesti ja eksplisiittisesti esiteltyä ,  ettei toivomisen varaa juuri jää .
Uskontotieteen kansainväliseen kehitykseen keskittyvän katsauksen ja erilaisten teoriapohdintojen lisäksi Anttonen esittelee kotimaisen tutkimuksen oppihistoriaa viitaten Agricolan ohessa muun muassa H. G. Porthanin ,  Christfied Gananderin ,  M. A. Castrenin ja Edward Westermarckin uskonnolliseen ajatteluun .
Tämäkin osio toimii varsin hyvin ,  vaikka kotimaisen uskontotieteen kehitystä olisi voinut esitellä hieman laajemmin erityisesti ”valistusfilosofisen tiedonintressin” ja maan varhaisimman uskontotieteen osalta – toki käytettävissä oleva lähteistö asettaa tälle rajoituksia .
Kaksi ensimmäistä lukua ovat joka tapauksessa teoksen parasta antia .
Kaksi jälkimmäistä etnografiseen ja antropologiseen käytännön tutkimukseen paneutuvaa lukua sen sijaan ovat aavistuksen yksipuolisia tuodessaan esiin lähinnä muinaissuomalaisten ”kristillisiä ja mytologisia representaatioita” tarttumatta laaja-alaisemmin uskontoantropologian uusimpiin näkökulmiin ja tutkimuskysymyksiin .
Tältä osin Anttonen jatkaa kenties selvimmin väitöskirjastaan tuttuja näkymiä tarkastelemalla muinaissuomalaisuuteen liittyviä teologisia käsityksiä ,  metsän symbolista arvoa kansalliselle identiteetille ,  Karjalan jumalten arvoitusta ,  pihlajaa myyttisenä ja symbolisena naishahmona sekä kuoleman ja manalan shamanistisia ja etnografisia merkityksiä .
Uskontotieteen laajemman esittelyn kannalta tämä voi olla pienoinen puute .
Tieteenalan monimuotoisuuden esiintuomiseksi olisi voinut olla hyvä ,  jos teos olisi kuvaillut ainakin jonkin verran nykyiselle uskontoantropologialle ominaisia vallitsevan aikakauden tutkimuskohteita ja -kysymyksiä .
Vaikka uskontotieteellä ja antropologialla on historiallinen suhde muinaiskulttuurien tutkimukseen ,  nykyajan antropologia ja uskontotiede ovat siirtyneet yhä enemmän yhteiskunnallisten ongelmien pariin ja alkaneet tarkastella tutkijan omassa yhteisössä ja aikalaisten keskuudessa ilmeneviä kulttuurisia ongelmia .
Uskontotieteen maastot ja kartat avaa erinomaisesti monia uskontotieteen klassisia kysymyksiä historiallisesta näkökulmasta käsin ,  mutta jättää uskontoantropologisen tutkimuksen nykymaailmaan liittyvien kysymysten käsittelyn suhteellisen vähäisten huomautusten varaan .
Tieteenalan perimmäisten kysymysten äärelle Teoreettisesti teoksen yhtenä keskeisenä kysymyksenä on pohtia ,  tulisiko uskonto ymmärtää ennen kaikkea muun kulttuurin osana vai onko sillä tietty kulttuurista erillinen luonne sui generis  .
Tämä on yksi uskontotieteen klassisia kysymyksiä eikä Anttonenkaan jätä sitä käsittelemättä ,  vaan tunnustautuu sui generis -puolen kannattajaksi .
Sui generis -käsityksen mukaan uskonnollista ajattelua ja toimintaa ei voida selittää yksistään kulttuurikontekstilla eikä uskonnollisen ajattelun ja toiminnan muotoja voida palauttaa ihmisen maailmankuvan muodostamista ohjaaviin sosiokulttuurisiin tekijöihin .
Tästä taustasta huolimatta – tai kenties juuri sen vuoksi – Anttonen luottaa tutkimuksissaan huomattavissa määrin kirjallisiin dokumentteihin ja tekee yllättävän vähän antropologeille ominaista kenttätutkimusta .
Teoksessa ei myöskään juuri pohdita uskonnollisen kokemuksen mahdollisuutta tai muita kognitiivisen uskontotieteen osa-alueita .
Kuten todettua Uskontotieteen maastot ja kartat -teokselta olisi odottanut hieman enemmän nyky-yhteiskuntaan liittyvien uskontotieteellisten ongelmien esittelyä .
Tämän päivän uskontoantropologia kykenee sekä teoreettisesti että metodologisesti tarkastelemaan monenlaisten sosiaalisten pienryhmien ja marginaalisten monikulttuuristen yhteisöjen sisäistä henkilökemiaa ja sosiaalista rakennetta .
Uskontoantropologialle mielenkiintoinen kysymys ja kenttätutkimuksen keinoin helposti selvitettävä asia voisi olla esimerkiksi monikulttuurisen jalkapallo-joukkueen otteluun valmistautuminen pukuhuoneessa tapahtuvine erilaisine uskonnollisine ja muine kulttuurisine rituaaleineen .
Urheilujoukkueet ovat kuitenkin vain yksi mahdollinen tutkimuskohde nykyiselle uskontotieteelle .
Koska 1800-luvun kirjallisiin lähteisiin perustuva kansallisen identiteetin ongelma alkaa olla suhteellisen perinpohjaisesti tutkittu sekä uskontotieteen että muun kulttuuritutkimuksen taholta eikä ”topeliaaninen diskurssi” välttämättä enää sisällä kovin kummoista tutkimuksellista uutuusarvoa ,  voisi tämän päivän uskontotiede saada hedelmällisiä tutkimustuloksia laajentamalla näkökulmaa ja tarkastelemalla erilaisten vähemmistöryhmien ja uskontojen välisiä suhteita .
Lähtökohtana voisi toimia esimerkiksi uskonnon ja feminismin ,  uskonnon ja erilaisten seksuaalisten vähemmistöjen ,  uskonnon ja eri ammattikuntien ja vaikka uskonnon ja hevimusiikin väliset vuorovaikutussuhteet .
Tämäntapaisiin tutkimuksiin törmää meillä harvemmin ,  sen sijaan The Journal of Religion issa ,  Sociology of Religion issa ,  Journal of Religion and Popular Culture ssa ,  Religion and Theology ssa ,  History of Religions issa ,  International Journal for Philosophy of Religion issa ja muissa vastaavissa kausijulkaisuissa ne ovat laajan uskontotieteellisen mielenkiinnon kohteena .
Uskontotieteen perusteita pohtiva Uskontotieteen maastot ja kartat on joka tapauksessa hieno teos .
Se on hyvä osoitus tekijänsä kyvyistä esitellä omaa tutkimusalaansa ja ottaa kantaa keskeisiin tieteenfilosofisiin ja tieteenhistoriallisiin kysymyksiin kuten ihmistieteiden ja luonnontieteiden eroista käytävään keskusteluun .
Teoksen etuna on sen sisällöllinen monipuolisuus :  se antaa käsityksen sekä Anttosen tieteellisen työskentelyn kehityksestä että kotimaisen uskontotieteen kehityshistoriasta .
Näin ajatellen se voi olla hyödyllinen kolmella tapaa :  ensinnäkin se tarjoaa perustutkinto-opiskelijoille ja muille uskontotieteestä kiinnostuneille hyvät perustiedot tutkimusalan teorioista ,  menetelmistä ,  käsitteistä ja lähteistä osoittaen käytännössä ,  millainen tutkimus on uskontotieteellisesti mielekästä ja mahdollista .
Toiseksi teos valaisee hienolla tavalla Anttosen henkilöhistoriaa ja tutkijantaivalta tieteellisten valintojen ja saavutusten osalta .
Kolmanneksi se on aate- ja oppihistoriallisesti mielenkiintoinen tarjotessaan hyvän kuvan sekä kotimaisen että kansainvälisen uskontotieteellisen tutkimuksen kehityksestä .
DOCEND 1088020716179643594260943184131578224313187 991
DOCSTART 1088020716179643594260943184131578224313187 992
40bf " Ele polghe Kiria quin Sica waicka henes on wehe wica "  Agricola » Julkaisut » Kirja-arvostelut » Hilpeää politologian popularisointia Hilpeää politologian popularisointia 15.11.2010 Timo Toivonen  <  timo.toivonen @ tse.fi  >  emeritus professori ,  Turun kauppakorkeakoulu / Turun yliopisto Uschanov ,  Tommi :  Suuri kaalihuijaus .
Kirjoituksia yhteiskunnallisesta tietämättömyydestä  .
Teos ,  2010 .
241 sivua .
Tieteen popularisoinnista puhutaan paljon ,  mutta varsin usein periaatteessa suurta yleisöä varmasti kiinnostavatkin tutkimustulokset jäävät piiloon joko tiedon tulvan tai tylsän esittämistavan vuoksi .
Tässä asiaa yritetään korjata politologian osalta ,  ja tulos on pääosin onnistunut ,  joskin kritiikillekin on aihetta.  Uschanovin kirjan lähtökohtana on yhdysvaltalaisen valio-opin professorin Philip Conversen vuonna 1964 julkaisema artikkeli The Nature of Belief Systems in Mass Publics .
Se perustuu äänestyskäyttäytymistä selvittäviin haastattelututkimuksiin .
Kysely- ja haastattelututkimusten tuloksiin  ( surveys )  perustuu myös tämä Uschanovin kirja .
Mainitulla Conversella oli kaksi pääteesiä .
Ensimmäisen mukaan ihmiset vastaavat yhteiskunnallisiin kysymyksiin täysin lonkalta ajattelematta sitä ,  onko vastauksessa mitään logiikkaa .
Toinen teesi on se ,  että ihmisiltä puuttuu tieto asioista ,  joista politiikasta kulloinkin kiistellään .
Se ,  mistä kirjan nimi ”Suuri kaalihuijaus” tulee ,  paljastuu vasta lopussa .
Toisen maailmansodan aikana nimittäin Yhdysvalloissa annettiin varsin yksityiskohtaisia määräyksiä kaalinsiementen kaupasta keinottelun estämiseksi .
Vaikka sittemmin kauppa vapautui ja hintasäännöstely purettiin ,  jäi huhu säännöstelystä elämään ,  ja sitä käytetään esimerkkinä liittovaltion säätelyn ulottamisesta aivan naurettaviin asioihin .
Sanomattakin on selvää ,  että Euroopan Unionia koskien on samanlaisia naurettavia huhuja ,  vaikka kaikki naurettavuudet eivät huhuja olekaan .
Kirjan aihe on siis poikkeuksellisen mielenkiintoinen ,  ja tuo alaotsikossa oleva ilmaisu ”tietämättömyys” on ehkä hieman liian kapea .
Parempi olisi sanoa ehkä ”kirjoituksia yhteiskunnallisesta tietämättömyydestä ,  välinpitämättömyydestä ja hölmöydestä” .
Kirjan mukaan noin kymmenen prosenttia kansasta käsittävä poliittisen tietämyksen eliitti tiesi sekä Yhdysvalloissa että Suomessa yhtä paljon politiikasta .
Mutta keskimäärin Suomessa tietämys oli parempaa kuin Yhdysvalloissa ,  koska Suomessa oli miltei täysin tietämättömiä selvästi Yhdysvaltoja vähemmän .
Mutta Uschanov haluaa myös muilla tavoin osoittaa ,  miten poliittisesti hölmöjä amerikkalaiset ovat .
Esimerkiksi erään tutkimuksen mukaan Ruotsissa ihmisten vasemmistolaiset ja oikeistolaiset mielipiteet korreloivat vasemmisto- ja oikeistopuolueiden kannatukseen paljon vahvemmin kuin Yhdysvalloissa .
Uschanov pitää tulosta osoituksena amerikkalaisten suuremmasta haparoinnista vasemmisto-oikeisto –akselilla .
Mutta eikö tämä voi johtua yksinkertaisesti siitä ,  että Yhdysvaltain valtapuolueet eivät kovin selvästi erotu vasemmisto-oikeisto -akselilla ?
Edelleen Uschanov kirjoittaa ,  että eräässä yhdysvaltalaisessa tutkimuksessa havaittiin ,  että niistä ,  jotka pitivät työttömyyttä tärkeimpänä poliittisena ongelmana ,  vain 17  %  tiesi ,  oliko työttömyys noussut tai laskenut viimeksi kuluneen vuoden aikana .
Mutta niistä ,  jotka eivät pitäneet työttömyyttä pahimpana ongelmana ,  asian tiesi 29  %   ( s .
51 )  .
Nyt on aivan selvää ,  että tällainen kahden muuttujan välinen yhteys ilman kolmansien muuttujien kontrollointia voi olla todellisuudessa aivan näennäinen .
Tätä korostetaan kaikissa kysely- ja haastattelututkimuksen oppikirjoissa ,  ja Uschanovkin asian tuntee .
Se käy ilmi kirjasta sivuilta 134–135 .
Niinpä yllä mainittu tulos voi johtua esimerkiksi siitä ,  että työttömyyttä pahimpana ongelmana pitävät ovat vähän koulutettuja ihmisiä ,  joille työttömyys on omakohtainen kokemus tai ainakin kokemus ,  joka voi kohdata heitä todennäköisemmin kuin pitkälle koulutettuja .
Koulutetut ihmiset taas tuntevat todennäköisesti paremmin yhteiskunnallisia asioita kuin vähän koulutetut .
Monessa muussakin asiassa Uschanovin olisi pitänyt mennä syvemmälle .
Otetaan toinen esimerkki .
Miesten poliittinen tietämys on Suomessa selvästi parempi kuin naisten  ( s. 92–93 )  .
Mutta toisaalta tiedetään ,  että naiset ovat äänestysaktiivisuudessa jo vuosia kasvattaneet etumatkaa miehiin ,  ja vuoden 2008 kunnallisvaaleissa etumatka oli jo neljä prosenttiyksikköä .
Uschanovkin tietää tämän  ( s .
125 )  ,  mutta ei kysy :  Merkitseekö tämä nyt sitä ,  että poliittinen tietämys ja äänestäminen ovat negatiivisessa yhteydessä toisiinsa ?
Tarkistin asian Lauri Rapelin väitöskirjasta ,  jota Uschanov käyttää lähteenään ,  ja väitöskirjan perusteella näin ei ole .
Tuloksen täytyy merkitä sitä ,  että tietämyksen korkeus liittyy äänestämiseen todennäköisyyteen naisilla selvemmin kuin miehillä .
Miksiköhän on näin ?
Minun on vaikea ymmärtää ,  että sekä kirjan esitteessä että takakannessa ensimmäisenä esimerkkinä ihmisten poliittisesta tietämättömyydestä kerrotaan se ,  että Suomessa vain 17 prosenttia kansasta tiesi kotikuntansa veroäyrin .
Uschanov ajattelee näköjään ilman mitään vertailua ,  että se on tavattoman vähän .
Voi myös väittää ,  että tuo 17  %  on aika paljon .
Kysyin kahdeksan hengen kahvipöytäseurueessa Turun veroäyrin suuruutta ,  ja vain kaksi tiesi oikein ,  eli se on 18,75 .
Ja kumpikaan näistä ei ollut täysin varma vaan sanoi ”veikkaavansa” .
Useimmat muista veikkasivat 18,50 .
Monet Uschanovin esittämät asiat ovat tavallaan tuttuja ,  kuten esimerkiksi se ,  että jonkun puolueen tappio vaaleissa johtuu siitä ,  että monet sen entisistä kannattajista ovat vaalikauden aikana kuolleet .
Kuitenkin vaalistudioissa asiantuntijatkin lähtevät usein siitä ,  että hävinnyt puolue on nimenomaan menettänyt jollekin voittaneelle puolueelle kannattajiaan .
Siksi on hyvä ,  että tämmöinenkin kansalle kerrotaan .
Edelleen esimerkiksi luullaan ,  että eduskunta on valtiontaloudessa suuri syöppö .
Mutta Uschanov kertoo eduskunnan kulujen olevan vain valtion menoista vain prosentin neljäsosan  ( s.176 )  .
Kahta asiaa Uschanov olisi saanut korostaa selkeämmin .
Ensimmäinen näistä on se ,  että joku joka tietää paljon vaikka poliittisten instituutioiden toiminnasta ,  tekee myös viisaampia päätöksiä kuin joku ,  joka tietää vähemmän .
Varmastikin se poliittinen eliitti ,  joka päätti luvata lainaa Kreikalle 1,6 miljardia euroa ilman takuita ,  tuntee EU : n toiminnan paljon paremmin kuin semmoinen jätkämies ,  joka ihmettelee asiaa ,  koska emme me ole mitenkään vastuussa Kreikan talouden tilasta ?
Toinen korostettava asia olisi ollut ,  että jonkun mielipiteen nimittäminen populismiksi ,  voi olla itsessään mitä suurinta populismia .
Kirjansa loppupuolella Uschanov kirjoittaa myös poliittisesta nettikirjoittelusta ja osoittaa esimerkiksi sen ,  miten sovinnaisia monet näennäisesti epäsovinnaiset mielipiteet ovat .
Mielipide on epäsovinnainen vasta ,  kun se on perusteltu .
Oikein tarpeellisia ja ajan hermoon iskeviä ajatuksia .
Jossain kohdin Uschanov hylkää tarkkailijan roolinsa ja ryhtyy neuvomaan .
Tällainen on muun muassa kohta ,  missä Uschanov pohtii ,  miksi nuoret eivät äänestä .
Ensimmäiseksi syyksi hän mainitsee sen ,  että poliitikot koetaan kontrolloivina ja kriminalisoivina ilonpilaajina .
He haluavat esimerkiksi kieltää ja kriminalisoida tekijänoikeuksien alaisen aineiston luvattoman lataamisen netistä samoin kuin eroottisten ja väkivaltaisten sarjakuvien ym. levittäminen .
Tämä holhous ärsyttää nuoria ja vieraannuttaa heitä politiikasta .
Vai niin .
Voi myös väittää ,  että tekijänoikeuksien valvonta oli ennen nettiä paljon tiukempaa jo siksi ,  että se oli helpompaa .
Pitää muistaa ,  että joskus 1950- ja 1960-luvuilla jumalaa pilkkaavan tai sukupuolikuria loukkaavan kirjallisuuden levittämisestä saattoi joutua oikeuteen ja saada tuomion .
Oli viinakorttijärjestelmä ,  eivätkä tytöt päässeet yksinään anniskelupaikkoihin .
Asia voisi siis olla myös juuri päinvastoin kuin Uschanov esittää :  koska nykyisin miltei kaikki on sallittua ,  mikään ei hepsauta .
Sen sijaan menneinä aikoina taantumukselliset lait ,  asetukset ja järjestyssäännöt nostattivat protestimielialaa ja ajoivat nuoria vaaliuurnille .
Usein kysely- ja haastattelututkimuksiin perustuvat kirjat ja artikkelit ovat tylsiä numeroitten raportointeja .
Uschanovin kirja ei ole sellainen .
Se on kirjoitettu oivaltavasti ja hauskasti hehkuttaen .
Se sisältää jo edellä kerrottujen lisäksi lukuisia mehukkaita tarinoita ja tutkimustuloksia kuten sen ,  että erään brittiläisen tutkimuksen mukaan jotkut huipputuloiset tulojakaumaan ylimpään promilleen kuuluvat pitivät itseään keskituloisina  ( s .
122 )  .
Heillä ei siis ole tajua tavallisen ihmisen elämästä .
Mutta on tämä kirja paikoin ärsyttävän pinnallinenkin .
11c1 Lisätietoja :  Suuri kaalihuijaus .
Tommi Uschanov Jukka Arvassalon haastattelussa .
( Yle Radio 1 ,  julkaistu 4.11 .
2010 Yle Areenassa ,  rajoitettu kuunteluaika )  Suosittele muille :  Tweet Kommentit :  Kaikki kentät ovat pakollisia .
Ainoastaan omalla nimellä lähetetyt kommentit julkaistaan .
Sähköpostiosoitetta ei julkaista .
Sähköposti Mitä on seitsemän ynnä kaksi ?
DOCEND 1088020716179643594260943184131578224313187 992
DOCSTART 1088020716179643594260943184131578224313187 993
2c25 " Ele polghe Kiria quin Sica waicka henes on wehe wica "  Agricola » Julkaisut » Kirja-arvostelut » Suvaitsevaisuuden puolustus Suvaitsevaisuuden puolustus 16.12.2010 Inkeri Kinnari  <  iakinn @ utu.fi  >  FM ,  jatko-opiskelija ,  Turun yliopisto Tertullianus ,  Quintus Septimius Florens :  Apologeticum .
Kristinuskon puolustus  ( Apologeticum )   .
Kirjapaja ,  2010 .
199 sivua .
Quintus Septimius Florens Tertullianus syntyi Karthagossa noin vuonna 160 .
Hän oli aikansa puhetaidon ,  juridiikan ja filosofian asiantuntija ,  joka kääntyi kristityksi 190-luvulla .
Hänet tunnetaan lukuisista teologisista kirjoituksistaan ,  joiden ansiosta häntä pidetään yhtenä tärkeimmistä varhaisista latinalaisista kirkkoisistä .
Varsin pian kääntymyksensä jälkeen ,  oletettavasti vuonna 197 ,  hän julkaisi muutamia kristinuskoa puolustavia tekstejä ,  apologioita .
Dosentti ,  emerituspiispa Juha Pihkalan latinasta suomentama Apologeticum on näistä teksteistä merkittävin .
Apologia tarkoittaa jonkin hyökkäyksen kohteena olevan näkökannan puolustamista .
Tertullianuksen Apologeticum syntyi reaktiona roomalaisen hallinnon toimiin ,  jotka olivat tehneet kristinuskon harjoittamisesta laitonta .
Tertullianuksen apologia onkin sekä tyyliltään että sisällöltään kuin roomalaisessa oikeudenkäynnissä pidettävä puolustuspuhe .
Kristittyjä Tertullianus puolustaa syyttäjän lähtökohdista käsin ;  hän siis viittaa ja vetoaa Raamatun sijasta ei-kristillisten oppineiden tuntemiin lähteisiin ja tapahtumiin .
Hänen tekstinsä suorastaan tulvii mainintoja antiikin historian henkilöistä sekä kreikkalais-roomalaisesta uskonnosta ja jumalista .
Kristinuskon puolustukseen sisältyy Tertullianuksella kaikkien yleisimpien kristittyjä vastaan esitettyjen syytösten kumoaminen .
Hän käsittelee kristittyjen uskonnon harjoittamiseen liittyviä harhaluuloja ,  kuten väitettyä pienten lasten surmaamista ja syömistä osana sakramentin viettoa .
Tertullianus tuo painokkaasti esille erään juridisen nurinkurisuuden .
Kristittyjä ei nimittäin syytetty ja tuomittu mistään tietyistä teoista ,  vaan pelkästään kristityksi tunnustautumisesta .
Tästä hän johtaa päätelmän ,  että tuomitsijalla ei olekaan mitään valtaa kristittyihin .
Jos rangaistus nimittäin riippuu syytetyn itselleen ottamasta nimityksestä ,  on valta itse asiassa syytetyllä .
Aivan Apologeticumin loppupuolell a Tertullianus toteaa voitonriemuisesti :   " Tämän vuoksi rahvas riemuitseekin tyhjästä ,  kun meitä pidellään pahoin .
Ilo on nimittäin meidän ,  koska olemme itse ottaneet vastuun itsestämme halutessamme mieluummin tulla tuomituiksi kuin erota Jumalasta .
Kääntäjä on selventänyt lukuisia antiikin historiaan ja kirjallisuuteen liittyviä viittauksia laatimalla kirjan loppuun aakkosell isen asiahakemiston .
Selitysten esittäminen numeroituina viitteinä olisi kuitenkin mielestäni parantanut teoksen luettavuutta ja helpottanut lisätietojen löytymistä .
Toisaalta kääntäjän valitsema tapa jättää tekstille mahdollisuuden virrata sellaisenaan ,  kuten hän esipuheessaan toteaakin .
Teoksen sisällön kannattaakin antaa puhua puolestaan kiinnittämättä liikaa huomiota yleissivistäviin yksityiskohtiin .
Tertullianuksen Apologeticum on sujuvan käännöksen ansiosta antoisaa luettavaa .
Se tarjoaa pohdittavaksi ajasta ja näkökulmasta riippumattomia ajatuksia ,  kuten vaikkapa sen ,  miten voi tuomita jotain sellaista ,  mistä ei edes tiedä mitään .
Tietämättömyydestä johtuva viha ei ole oikeutettua .
Tertul lianus onnistuu lisäämään tietämystä kristinuskon ydinajatuksista ,  ja hänen esitystavastaan voi löytää esikuvan myös monen muun asian puolustamiselle .
DOCEND 1088020716179643594260943184131578224313187 993
DOCSTART 1088020716179643594260943184131578224313187 994
Basam Books ,  2010 .
184 sivua .
Helsingin yliopiston tutkija- ja opiskelijaryhmän yhdessä suomentama Benedictus Nursialaisen 500-luvulla laatima luostarisääntö on kulttuuriteko .
Pyhän Benedictuksen luostarisääntö on hieno suomennoseditio seikkaperäisine johdantoineen ja selityksineen .
Merkille pantavaa on ,  että tämä vanha kristillisen hengellisyyden ohjekirja ei ole ilmestynyt Kirjapajalta ,  Kirjaneliön Hengen tie -sarjan jatkajalta ,  vaan sen on julkaissut Basam Books ,  jonka itäiseen hengellisyyteen keskittyvää ohjelmistoa se oivallisesti täydentää .
Vaikka meitä keskiaikaan hurahtaneita tai erilaisten hengellisyyden muotojen etsijöitä ja tutkijoita alkaa ilmeisesti Suomessakin olla kokonainen joukko ,  myöhäismoderni ihminen minussa ei voi kuitenkaan olla ihmettelemättä varhaiskeskiaikaisen luostarisäännön julkaisemista suomeksi 2010-luvulla .
Luostarilaitos on toki muovannut olennaisesti eurooppalaista kulttuuri- ja sosiaalihistoriaa ,  ja erityisesti Benedictuksen sääntö on vaikuttanut paljon läntisen luostarilaitoksen muotoutumiseen .
Ja tietenkin on aivan upeaa saada lukea omalla äidinkielellään tämä varhaiskeskiaikaisella latinalla kirjoitettu sääntö kaikkine arkisine yksityiskohtineen ja yrittää muodostaa mielessään kuvaa siitä ,  millaista elämä on mahtanut olla 500-luvulla Monte Cassinossa ja kaikissa niissä luostareissa ,  joissa Benedictuksen sääntöä myöhemmin noudatettiin .
Ei sitä helppoa ole kuvitella ,  yhdistää säännössä lausuttuja ihanteita ja periaatteita niihin luostareihin ja luostareiden raunioihin ,  joihin on itse tutustunut elämässä ja kirjallisuudessa ,  historioitsijoiden esityksissä ja vaikkapa Ruusun nimen kaltaisissa luostarielämän populaareissa visualisoinneissa .
Kaikesta huolimatta en voi olla miettimättä ,  mistä tämän tyyppisen henkisen kirjallisuuden tulemisessa on oikein kyse .
Tähyilemmekö entistä epävarmemmassa Euroopassa itsellemme henkistä turvapaikkaa ?
Ohjeita ,  sääntöjä ja kehotuksia Oli miten oli Pyhän Benedictuksen luostarisääntö on 500-luvun käyttökirjallisuutta ,  jossa apottia ja munkkiveljiä ohjeistetaan luostarielämän järjestämisessä :  keskinäisissä valtasuhteissa ,  tehtävien ja päiväjärjestyksen suhteen .
Tekstin arvopohja on selvä :  kuuliaisuus ,  nöyryys ,  hiljaisuus .
Eikä valtasuhteissa ole neuvottelemista .
Ylinnä on Herra Kristus ,  jonka edustaja ja sijainen luostarissa on apotti ,  ja viimeiseksi tulevat munkkiveljet ,  luostariin astumisensa mukaisessa arvojärjestyksessä .
Naisia ei säännössä huomioida .
Mistään sielua virkistävästä kristillisen proosan merkkiteoksesta ei siis ole kyse - huolimatta ripauksista raamatullista kaunopuheisuutta ,  joka toki sallitaan helpottamaan kristillisen kehotusdiskurssin nielemistä :   " Kuuntele ,  poikani ,  mestarin ohjeita ja kallista sydämesi korva niiden puoleen .
Ota halukkaasti vastaan rakastavan isän neuvot ja noudata niitä tarkasti ,  jotta palaisit kuuliaisuudessa ponnistellen Hänen luokseen ,  josta tottelemattomuuden velttouden vuoksi olet etääntynyt .
Keskeinen retorinen keino on kehotuspuhe ,  joka on usein lempeää ja suostuttelevaa ,  kuten edellisessä lainauksessa ,  toisinaan taas ankarampaa ja määräävämpää .
Suomennoksessa tätä jatkuvaa kehotusta - kiellä itsesi ,  kurita ruumistasi ,  helpota köyhien osaa ,  vaateta alaston ,  käy katsomassa sairasta ,  hautaa kuollut ,  auta koettelemuksissa ,  lohduta surevaa ,  jne.  ( 4 : 10
-
19
)  - on kuitenkin usein lievennetty varioimalla verbin tapamuotoa :   " Opetuksessaan apotin tulee aina noudattaa apostolista ohjetta ,  jossa sanotaan 'Nuhtele ,  moiti ja kehota' .
Osoittakoon hän koulumestarin ankaruutta ja lempeän isän suopeutta tilanteen mukaan uhkaillen tai suostutellen .
Yksilöllisestä erakkoihanteesta yhteisölliseen hurskauteen Benedictuksen luostariaatteen muotoutuessa elettiin Länsi-Rooman alueella Rooman valtakunnan hajoamisen ja kansainvaellusten jälkeistä sekasortoista ja väkivaltaista aikaa .
Kun vanhat järjestelmät romahtivat ,  alkoivat ihmiset etsiä turvaa ja uusia elämisen mahdollisuuksia uusista kuningaskunnista .
Yhdenlaiseksi elämäntavaksi alkoivat muodostua erilaiset yhteisöt ,  joissa tasapainoiltiin tämän- ja tuonpuoleisen elämän ihanteiden välillä ,  toisaalta myös vetäytymisen ja yhteisöllisyyden ihanteiden välillä .
Vetäytymisessähän ei sinänsä ollut mitään uutta .
Roomalainen ylimystö oli aina vetäytynyt maaseutuhuviloilleen .
Ihanteena oli joutilaisuus ,  vaikka vetäytymisen syyt ja muodot olivat moninaiset .
Egyptissä ja Syyriassa alkoi kuitenkin 200-luvulla muotoutua askeettisempia vetäytymisen muotoja ,  ja monet hakeutuivat erämaahan kilvoittelemaan Kristuksen seuraamisessa .
Kuuluisa erakko oli Antonius Suuri ,  jonka esimerkkiä kirkkoisä Athanasios Aleksandrialainen tarjoaa 300-luvulla Antoniuksesta kirjoittamassaan elämäkerrassa lääkkeeksi ja pelastumiskeinoksi levottomiin länsiosiin .
Läntisessä kristikunnassa kirkkoisän haaste otettiin vastaan ,  ja myös nykyisen Italian niemimaalla ja Galliassa alettiin harjoittaa askeettista elämää entistä innokkaammin .
Tunnettu gallialainen vetäytyjä oli varakas roomalainen asianajaja Sulpicius Severus ,  joka luopui 390-luvulla isänsä perinnöstä ja maallisesta urastaan ja vetäytyi Etelä-Ranskan huvilalleen Primuliacumiin vaalimaan Toursin piispan Martinuksen henkistä perintöä .
Primuliacumissa ei ilmeisesti kuitenkaan vaalittu yksinomaan erakkohurskauden hyveitä ,  vaan tilasta muodostui luostariyhteisö ,  jossa harrastettiin kirjoittamista ,  lukemista ja tarjottiin suojaa paikallisille ja kulkijoille .
Myös Benedictus Nursialaisella oli oma vetäytymisen kautensa .
Lopulta hänkin piti yhteisöllistä kilvoittelua yksilöllistä hurskautta parempana .
Benedictus perusti useita pieniä luostariyhteisöjä ympäri levotonta Italian niemimaata ,  jossa itägootit ja bysanttilaiset olivat 400-luvun lopusta asti taistelleet alueen hallinnasta .
Itse hän päätyi lopulta Monte Cassinoon ja kirjoitti kuuluisaksi tulleen luostarisääntönsä ,  jonka synty ajoitetaan 530-luvulle .
Eurooppalaisista luostarisäännöistä Benedictuksen laatimaa pidetään vaikuttavimpana .
Se oli läpi keskiajan suosituin ja käytetyin sääntö - ehkäpä selkeytensä ,  ohjeiden käytännöllisyyden ja maltillisuuden tähden .
Mitään fundamentalistihihhuleita tai ääriaskeetikkoja benediktiinit eivät ilmeisesti siis olleet ,  vaikka heidän pitikin noudattaa nöyryyden ,  kuuliaisuuden ja hiljaisuuden hyveitä sekä elää hyvin kurinalaista ja säänneltyä elämää apotin ja säännön alaisuudessa .
Sääntö ja sen noudattaminen Ihanteet ja periaatteet hahmottuvat tekstin pohjalta helposti .
Kyse on hengellisen elämän ja ruumiillisen työn yhdistämisestä ,  mikä myöhemmin kiteytyi tunnettuun kehotukseen :   " Ora et labora "  ,   " Rukoile ja tee työtä "  .
Sääntö määräsi munkkiveljet pukeutumaan tietyllä tavalla ,  nukkumaan tietyllä tavalla ,  heräämään ja nukkumaan säännön mukaan ,  hoitamaan omavaraisesti talouttaan ,  tekemään sisä- ja ulkotyöt ,  toimittamaan askareet keittiössä ,  kellarissa ja puutarhassa .
Joissakin määräyksissä voidaan Benedictuksen mukaan soveltaa tilanne- tai yksilökohtaista ratkaisua ,  jotkut määräykset taas sitovat kaikkia samalla tavalla .
Päivää rytmittivät rukoushetket ja niihin liittyvät moninaiset hengenviljelyn muodot :  rukoileminen ,  kuunteleminen ,  laulaminen ,  lukeminen ja meditointi .
Joka päivä munkki tunnusti syntinsä .
Joutilaisuudesta oli nyt tullut synti ,  mutta munkit saivat kyllä ilmeisesti levätä riittävästi töittensä ja velvollisuuksiensa ohella.  Säännössä puhutaan paljon lukemisesta .
Mutta lukeminen ei ollutkaan joutilasta itsekseen lukemista ,  vaan Benedictus suhtautui lukemiseen Augustinuksen ja Gregorious Suuren kaltaisten ajattelijoiden hengessä välttämättömänä henkisenä harjoituksena .
Tästä syystä säännössä munkkeja kehotetaan lukemaan useita tunteja päivässä .
Tekstejä luettiin enimmäkseen ääneen rukoushetkinä ,  ruokailun yhteydessä ja päivällisen jälkeen .
Tavoitteena oli olla luetussa ja kuullussa läsnä ,  antautua sanoille ja mietiskellä sanottua hiljaa itsekseen jälkeenpäin .
Itsekseenkin saattoi toki lukea ,  mutta Benedictus pitää tähdellisenä varoittaa ,  etteivät nämä hiljaisella äänellä itsekseen lukevat vain häiritse yhteisen suullisen lukemisen jälkeistä tarpeellista hiljaisuutta ,  joka nähtiin olennaisena osana pyhän lukemisen sisäistämistä .
Paastonaikana jokaisen munkin oli vielä luettava kokonaan - ja järjestyksessä - kirjastosta saamansa yksi kirja .
Kun samoja tekstejä - rakentavaa lukemista eli Raamattua ,  erityisesti Psalmeja ,  pyhien miesten elämäkertoja ja muita kristillisiä tekstejä - luettiin tietyn kierron mukaan yhä uudestaan ,  lukemisesta muotoutui varhaiskeskiajalla keskeinen itsetuntemisen muoto .
Lopullinen tarkoitus ei kuitenkaan ole nostaa esiin omaa minää ,  vaan kilvoitella nöyryyden hyveessä ,  kieltää persoonallinen itsensä ja tulla tuntemaan Jumala .
Näin voi lopulta saavuttaa päämäärän ,  ruumiillistuneen hyveen ,  joka ilmenee ihmisen olemuksessa ja asennossa :   " Pää on aina kumartunut ja katse kiinnitetty maahan hetkipalveluksissa ,  kappelissa ,  luostarissa ,  puutarhassa ,  tiellä ,  pellolla - missä vain munkki istuu ,  kävelee tai seisoo "   ( 7 : 63 )  .
Kristuksen soturit Benedictuksen tekstissä munkit vertautuvat Kristuksen sotureihin ,  jotka suorittavat omaa sotapalvelustaan kamppailemalla yötä päivää alati väijyviä sielun vihollisia vastaan ,  puolustamalla roomalais-kristillistä elämäntapaa erilaisilta harhaopeilta ja tietenkin myös tarjoamalla asukeilleen ja vierailleen suojaa barbaarien hyökkäyksiltä ja väkivaltaisuuksilta .
Benedictuksen sotureille oli määrätty yksi asemapaikka ;  heidän tuli sitoutua koko elämäkseen yhteen luostariin .
Myöhemmin Kristuksen soturien perilliset tarttuivat itse aktiivisesti aseisiin ristiretkille lähtiessään .
Valistusajattelijoista esimerkiksi Rousseau ,  jolla oli omakohtaista kokemusta sekä katolisesta että protestanttisesta militarismista ,  suomi Émilessä kovin sanoin kristillisen kirkon harjoittamaa väkivaltaa ja sen tympeää tietämättömyyttä ja suvaitsemattomuutta .
Hän tarjosi tilalle yksilön omatunnon ohjaamaa luonnon ja sydämen uskontoa - ihmisen oman henkisen puutarhan ahkeraa viljelyä - ja sai päällensä sekä katolisen että protestanttisen kirkon vihat Pariisissa ja Genevessä .
Myöhäismodernille ihmiselle Benedictuksen sääntö on esimerkki varhain koetellusta kolmannen tien etsimisestä :  yrityksestä yhdistää henkisen elämän viljely sekä työn ja sosiaalisen elämän velvoitteet ,  yksilöllinen ja yhteisöllinen hurskaus .
Meille haastavinta ja kiehtovinta on tällaiseen henkiseen harjoituksen kuuluva säännöllisyys - tietyn rutiinin tai rituaalin noudattaminen - ja harjoitellun elämäntavan vähittäinen sisäistäminen .
Teoksen johdannossa toinen toimittaja ,  Maiju Lehmijoki-Gardner ,  rinnastaa Benedictuksen tekstin nykyaikaiseen johtamiskulttuuria koskevaan keskusteluun ja antaa ymmärtää ,  että meillä olisi Benedictukselta paljon oppimista organisaatioiden ja yhteisöjen hoitamisessa .
DOCEND 1088020716179643594260943184131578224313187 994
DOCSTART 1088020716179643594260943184131578224313187 995
Otava ,  2011 .
240 sivua .
Maahanmuuttokriitikoiksi itseään kutsuvan ryhmän edustajat ovat tunnettuja turvapaikkapolitiikkaan ja islaminuskoon kohdistuvista jyrkistä mielipiteistään .
Milla Hannulan teoksessa  " Maassa maan tavalla - maahanmuuttokritiikin lyhyt historia "  käsitellään tämän poliittisen liikkeen syntyä ja luonnetta .
Hannulan teos on subjektiivinen ,  epäkriittinen ja puolueellinen .
Aikalaisreportaasiksi se puolestaan on valitettavan ohut sekä ylimalkainen .
Tulevia eduskuntavaaleja ennakoivissa mielipidemittauksissa neljänneksi suurimmaksi puolueeksi yllättäen kohonneiden Perussuomalaisten kannatuksessa eräs kiintoisa roolinsa on ollut puolueen sisään pesiytyneellä ,  itseään  " maahanmuuttokriitikoiksi "  kutsuvalla ryhmittymällä .
Kyseisen poliittisen liikkeen edustajat ovat tulleet tunnetuiksi lähinnä turvapaikkapolitiikkaan sekä islaminuskoon kohdistuvista jyrkistä ,  ajoittain vastenmielisistä sekä julkisuudessa usein rasistisiksi luonnehdituista kannanotoistaan .
Puoluejohtaja Timo Soini on itse arvioinut tämän paljolti verkkomaailmassa syntyneen ,  eräänlaiseksi ilmiöksi paisuneen alakulttuurin muodostavan ehkä noin kymmenesosan Perussuomalaisten kannatuksesta .
Valtiotieteiden maisteri Milla Hannula on teoksessaan  " Maassa maan tavalla - maahanmuuttokritiikin lyhyt historia "  pyrkinyt valaisemaan tämän omalaatuisen poliittisen liikehdinnän syntyä ja luonnetta .
Hannulan kirja peilaa niin sanotun maahanmuuttokriittisen liikehdinnän syntyä ja kehitystä kansalaisyhteiskunnan ja valtavirtapolitiikan marginaaleissa .
Kirjan alkupuoliskon valokeila on 1990-luvulla uudelleenperustetun Isänmaallisen Kansanliikkeen seurauksena syntyneessä  " kansallismielisessä "  Suomen Sisu-yhdistyksessä ,  missä yhteydessä esille nousevat myös turkulaisen Olavi Mäenpään johtamat Suomen Kansan Sinivalkoiset  ( SKS )  sekä muut pienehköt äärikansalliset poliittiset ryhmittymät .
Osansa saavat sisulaisten liittyminen Perussuomalaisiin ,  Homma-forumina tunnetun maahanmuuttokriittisen verkkopalstan synty ,  liikkeen kellokkaaksi sittemmin nousseen filologi Jussi Halla-ahon eurovaalikampanja sekä oikeudenkäynti ,  ja lopulta  " maahanmuuttokritiikin "  oletettu poliittinen valtavirtaistuminen .
Hannulalle voi antaa tunnustusta lähinnä siitä ,  ettei hän ainakaan salaa omia näkemyksiään .
Kirja tekee jo johdannossaan selväksi olevansa etupäässä mainitun poliittisen liikkeen nostalginen ylistyslaulu ja sortuu säännöllisesti tahattoman koomiseen paatoksellisuuteen .
Vaikka tunnustuksensa mukaan itsekin samaan liikehdintään osallistunut Hannula ilmaisee  " pyrkivänsä puolueettomuuteen "  ,  yritys jättää toivomisen varaa .
Hannulan loppulauseeseensa sisällyttämiin pohdiskeluihin siitä ,  onko hän  " pystynyt välttämään parhain päin selittämisen ansan "  on hankala vastata muulla tavoin kuin kielteisesti .
Kuvaavaa on ,  että Hannula luonnehtii pakolais- ja turvapaikkapolitiikan suomimisessa sekä vähemmistöjen halventamisessa kunnostautuneita tahoja tavan takaa  " isänmaallisiksi "  toimijoiksi ,  ilman sen kummempaa kriittisyyttä .
Teoksen johdannosta ja asiayhteydestä käy selväksi ,  että Hannula myös mitä ilmeisimmin jakaa näiden tahojen käsitykset siitä ,  mitä todellinen isänmaallisuus on .
Muukalaispelon ylevöittäminen patriotismiksi ,  samoin kuin siihen sisältyvä olettamus ,  että kieltäytyminen moisen näkemyksen allekirjoittamisesta merkitsisi vastaavasti kenties epäisänmaallisuutta ,  on eräs keskeinen osa teoksen hieman nyrjähtäneeltä vaikuttavaa maailmankuvaa .
Hysteerinen asenne käy ilmi kirjoittajan ottaessa myös itse kantaa  " uusia tulokkaita hamuavaan politiikkaan "  sekä pohdiskellessa välillisesti  " suomalaisuuden häviämisen "  ja  " kantaväestön vaihtumisen "  mahdollisuuksia ,  ikään kuin maahamme saapuvilla ,  eri kansallisuuksia edustavain turvapaikanhakijain suhteellisen pienellä joukolla olisi jokin reaalinen mahdollisuus syrjäyttää valtaväestö kulttuurisesti tai lukumääräisesti .
Sinänsä on ironista ,  että  " isänmaalliseksi "  ja  " kansallismieliseksi "  julistautuva Hannula ja muut niin sanotut maahanmuuttokriitikot suhtautuvat näinkin skeptisesti oman kansallisuutensa elinvoimaan ja elinmahdollisuuksiin .
Siinä ,  missä  " isänmaallisuuden "  käsitettä on ryöstöviljelty ,  on  " rasismi " -termiä käytelty säästellen .
Hannulan kunniaksi on todettava ,  ettei hän täysin vaikene Suomen Sisun piirissä ilmenneistä rasistisista tendensseistä ja kutsuu niitä pariin otteeseen myös tätä ilmaisua käyttäen .
Toisaalta hän suhtautuu sisulaisten rotufiksaatioon kuitenkin siloitellen ja ymmärtävästi .
Kirja uhraa rotu- ja rasismikeskustelun käsittelemiseen kaksitoista sivua ,  antaen kryptisin ilmaisuin ymmärtää  " rodun kieltämisen "  olevan vain osa  " valtiorahoitteisen yhteiskuntatutkimuksen "  ylläpitämää  " poliittista korrektiutta "  .
Vilkaisu vaikkapa Luigi Luca Cavalli-Sforzan teoksiin olisi riittänyt antamaan Hannulalle riittävän biologisen perussivistyksen ,  jolla hän olisi säästynyt enemmältä päänsä vaivaamiselta ja ymmärtänyt  " rotu " -käsitteen poistuneen aikoinaan muodista puhtaasti käytännön syistä .
Hannula palaa rasismiaiheeseen vielä oudommissa merkeissä käsitellessään  " internet-aktivisti "  Mikko Ellilän oikeudessa saamaa tuomiota kiihotuksesta kansanryhmää vastaan .
On varsin persoonallista ,  että Ellilän avoimen rasistinen ,   " neekerien älykkyystasoa "  ruotinut sekä  " raiskauksia ja huvin vuoksi tehtyjä murhia "  stereotyyppisesti ja olemuksellisesti  " afrikkalaisten normaaliksi meiningiksi "  luonnehtinut teksti kertoo Hannulan mukaan lopulta vain  " kriittisestä suhtautumisesta maahanmuuttoon "  .
Vähemmistövaltuutetun tekemän tutkintapyynnön Ellilän kirjoituksesta esittää Hannula luonteeltaan  " ideologisena "  .
Ilmeisesti samasta syystä Hannula on päättänyt rasismintutkimuksesta puhuessaan käyttää lainausmerkkejä ,  ikään kuin kyseessä ei olisi vakavasti otettava yhteiskuntatutkimuksen alue .
Eräs keskeinen puute Hannulan teoksessa on kansainvälisen kontekstin heikko käsittely .
Teos tuo toki esille Jean-Marie le Penin ja Jörg Haiderin kaltaisten eurooppalaispoliitikkojen merkityksen suomalaisten äärikansallisten - tai ,  Hannulan termiä käyttäen ,   " kansallismielisten "  - toimijain esikuvina .
Vaikka teos keskittyy Suomessa esiintyvän ns. maahanmuuttokriittisen liikehdinnän ruotimiseen korostetusti internetin perspektiivistä ,  ei kirjoittaja kuitenkaan kertaakaan tarkastele tätä ilmiötä osana kansainvälistä verkkomaailmaa .
Esimerkiksi teoksessa useaan otteeseen esillä olevan filologi Jussi Halla-ahon edustaman pakkomielteisen islam-kammon ymmärtämistä olisi valottanut vaikkapa tutustuminen kyseisen kirjoittajan linkkilistalla olevaan ,  muslimivastaisen hysterian lietsomisessa kunnostautuneeseen Gates of Vienna -blogiin .
Väestötieteelliset kauhukuvansa ja uskomuksensa Eurooppaan syntyvästä muslimienemmistöstä on Halla-aho vastaavasti omaksunut yleisesti ottaen helppohintaisena roskana pidetystä Eurabia -kirjallisuudesta .
Halla-ahon ja muiden maahanmuuttokriittisiksi itseään kutsuvien retoriikan ulkomainen alkuperä jää täten teoksessa käsittelemättä ,  ja sen sijaan Hannula päättääkin antaa tälle marginaali-ilmiölle sinivalkoiset juuret esittelemällä sen  " antikommunismin ja valkoisen Suomen perintönä "  .
Maahanmuuttokriittisten keskuudessa leimallisesti esiintyvää ,  valheellisiinkin stereotypioihin perustuvaa islam-pelkoa tyytyy Hannula käsittelemään lopulta vain ohuesti ,  ja esimerkiksi maininta Sisun julkaisemista Muhammed-pilapiirroksista jää täten vaille laajempaa viitekehystä .
Sama pätee myös kertomukseen Halla-ahon oikeudenkäynnistä ,  etenkin kun Hannula ei kirjassa kerro edes epäsuorasti millaisesta tekstistä tuomio uskonrauhan rikkomisesta tuli .
Hannula ilmoittaa jättäneensä tämän seikan mainitsematta  " pelosta "  ,  säikähdyksissään Tukholmassa taannoin itsensä räjäyttäneen ,  radikaaliin islamiin hurahtaneen nuoren miehen tekosesta .
Maahanmuuttokriittisten harjoittamaa internet-vaikuttamista ,  mikä nojaa paljolti provokaatioihin ja kyseenalaisen informaation levittämiseen ,  olisi kenties hedelmällisintä tarkastella propagandan tutkimuksen näkökulmasta .
Hannula ei kuitenkaan tee näin ,  vaan ottaa maahanmuuttokriittiset väitteet sellaisenaan ja kyseenalaistamatta .
Teoksen toisessa luvussa oleva Hannulan yritys tutkia maahanmuuttokriittistä alakulttuuria jonkinlaisena modernin nationalismin valtavirtaisena muotona on puolestaan lähinnä häkellyttävä .
Yrityksessään todistaa jonkinlainen maahanmuuttoasioissa vallitseva kaksinaismoralismi vaikka väkisin onnistuu Hannulan kirja tavoittamaan lopulta suorastaan surkuhupaisia sävyjä .
Satunnaisena esimerkkinä voinee mainita Hannulan pohdiskelut siitä ,  missä määrin islaminuskoa koskevia tapauksia käsitellyt vähemmistövaltuutettu vie poliisitutkintaan kristinuskoa loukkaavia taideteoksia .
Hannulalta on nähtävästi jäänyt huomaamatta kristinuskon asema maamme enemmistöuskontona ,  minkä seurauksena sitä koskevat asiat eivät kuulu vähemmistövaltuutetulle ;  tämän lisäksi kristinuskoa koskevista uskonrauhan rikkomisista on kyllä langetettu tuomioita myös uuden vuosituhannen aikana .
Omanlaistaan maailmankuvaa edustaa myös jatkuva viittaaminen vuoden 2008 kunnallisvaaleja edeltäneeseen aikaan jonkinlaisena vaikenemisen synkkänä aikakautena ,  jolloin maahanmuuton käsittely oli täysin tabu .
Kyseisinä hirvittävinä uuden suomettumisen routavuosina kuitenkin tuotettiin esimerkiksi Kotikatsomon parhaaseen katseluaikaan esitetty  "  Poikkeustila  " -televisiosarja ,  missä olosuhteita vastaanottokeskuksissa ja turvapaikanhakijain asemaa viranomaiskoneistossa käsiteltiin draaman keinoin hyvinkin uskaliaasti .
Hannulan nostalgisesti muistelemilla ja tabuaiheiden murtajaksi ylistämillä Suomen Sisun kansallismielisillä keskustelusivuilla pidettiin tuolloin kyseistä televisiosarjaa  " vaarallisena ,  koska se edesauttoi emotionaalista samaistumista pakolaisiin "  .
Hannulan silottelevaan kerrontaan kuuluu myös se ,  ettei maahanmuuttokriittisen liikkeen sisäisistä säröistä sanottavammin puhuta .
Kirjassa esiintyvän ,  Muutos 2011-puolueen perustajana tunnetun Juha Mäki-Ketelän tekemä pesäero maahanmuuttokriittiseen liikehdintään sekä lähtönsä yhteydessä tekemät huomautukset kyseisissä kuvioissa vaikuttavista rasistisista aineksista ovat jääneet Hannulalta käsittelemättä .
Kyse on tuskin ollut julkaisuaikataulun aiheuttamista kiireistä ,  sillä samaan aikaan päivänvalon nähnyt Perussuomalaisten ehdokkaiden  " nuiva manifesti "  on kyllä saanut sijansa kirjassa .
Hannulan perspektiivistä kyseisten kunnallispoliitikkojen väsäämä manifesti osoittaa  " vuosien kokemusta ja asiantuntemusta maahanmuutossa "  .
Tosiasiassa kyseinen ,  nyttemmin jo lähes unohtunut mutta joiltain osin Perussuomalaisten vaaliohjelmaan integroitu julistus oli lähinnä kokoelma esityksiä ,  joista osa on sisältynyt jo Suomen lakiin tai ollut mukana hallintovaliokunnan kuluneella vaalikaudella kaavailemissa uudistuksissa .
Osa taas ,  kuten maahanmuuttajille kaavailtu  " ehdollinen "  B-luokan kansalaisuus ,  ovat pohjoismaisessa oikeusvaltiossa toteuttamiskelvottomia .
Myös manifestin allekirjoittajiin lukeutuvan kunnanvaltuutettu James Hirvisaaren avoimen rasististen ja oman käden oikeutta ihailevien kirjoitusten provosoimat syytetoimet ovat jääneet kirjan ulkopuolelle .
Kielellisesti on Hannulan ilmaisu kohtalaisen sujuvaa muutamia satunnaisia tautologioita lukuun ottamatta .
Kirjan ansioksi jää lähinnä kasvojen antaminen maahanmuuttokriittiseksi itseään kutsuvan suomalaisen internet-alakulttuurin edustajille sekä tämän Perussuomalaisiin sitoutuneen ryhmittymän poliittisen toiminnan kartoittaminen .
Sujuvaksi historiikiksi on teos kuitenkin luvattoman subjektiivinen ,  epäkriittinen ja puolueellinen .
Aikalaisreportaasiksi se puolestaan on valitettavan ohut sekä ylimalkainen ,  ja jättää vaikutelman lähinnä kustannusyhtiön säälittävästä halusta tehdä nopeaa voittoa aikoinaan kuumalla aiheella ,  joka ei tämän kevään eduskuntavaalien alla ole vielä aivan täysin päässyt jäähtymään .
Husein Muhammed kirjoitti 2.3.2011 10 : 03 J .
Jaloselta perusteellinen kirja-arvostelu .
Jos syyte on siis todettu oikeudessa aiheettomaksi ,  miksi Hannulan olisi aiheellista ottaa se esille ?
Linkki ohessa :  http :  /  / www.hs.fi / politiikka / Kansanedustaja  Hirvisaarelle  sakkoja  kiihotuksesta  kansanryhm % C3 % A4 % C3 % A4  vastaan / a1305551217725 Best ,  J. J .
DOCEND 1088020716179643594260943184131578224313187 995
DOCSTART 1088020716179643594260943184131578224313187 996
35e0 " Ele polghe Kiria quin Sica waicka henes on wehe wica "  Agricola » Julkaisut » Kirja-arvostelut » Talvisodan väestönsiirrot Talvisodan väestönsiirrot 4.3.2011 Ilona Kemppainen  <  etunimi.sukunimi @ helsinki.fi  >  valtiotieteiden tohtori ,  Helsingin yliopisto Tuomikoski ,  Pekka :  Talvisota - väestönsiirrot  .
AtlasArt ,  2010 .
76 sivua .
Pekka Tuomikosken teos talvisodan väestönsirroista lupaa paljon ,  mutta sen anti on vaikeasti arvioitavaa .
Onko kyseessä karttakirja vai tietokirja talvisodasta ylipäätään ?
Kummassakin tehtävässä teos onnistuu vain osittain .
Talvisota - väestönsiirrot on myönteisistä puolistaan huolimatta ongelmallinen arvioitava .
Sotaa käsitteleviä teoksia on viime vuosina ilmestynyt paljon ,  joten niille asetettavat vaatimuksetkin ovat kasvaneet .
Toisaalta yleiset tietokirjaa koskevat vaatimukset ovat edelleen voimassa ,  eikä tunteita herättävä ,  kansallisia kohtalonhetkiä koskeva teos ole niiden ulkopuolella .
Teoksen pääsiallinen julkaisumotiivi lienevät olleet sen sisältämät kartat .
Tähän viittaa jo kustantajan nimikin ,  AtlasArt .
Karttojen osalta Talvisota - väestönsiirrot onkin hyvä teos .
Asioiden visualisoiminen auttaa havainnollistamaan vaikkapa sitä ,  miltä paikkakunnilta evakot lähtivät ja minne heidät sijoitettiin tai minne Ruotsissa suomalaiset sotalapset sijoittuivat .
Taisteluiden osalta teoksen kartat ovat niukempia :  niitä kuvataan lähinnä tärkeimpien taistelupaikkojen osalta .
Teos painottuukin siviilien kokemukseen ,  mikä käy riittävästi ilmi myös sen otsikosta .
Tuomikoski elävöittää teostaan useilla kirjelainauksilla ja muistelmilla .
Ne on sijoitettu omille sivuilleen ,  voitaneen puhua niin sanotuista kainalojutuista .
Uolevi Viljasen ,  Yrjö Virtasen ja Aino ja Huugo Peussan kokemukset ja muistikuvat talvisodasta ovat kiinnostavaa luettavaa ,  eikä niiden sijoittamista teokseen ole syytä kritisoida itsessään .
Kun puhutaan väestönsiirroista ,  olisi kuitenkin ollut kiinnostavaa tietää tarkemmin myös niiden taustalla olevasta päätöksenteosta ja viranomaisten toiminnasta .
Näistä asioista Tuomikoski kuitenkin vaikenee enimmältä osin .
Ihmiset siirtyvät kartoilla paikasta toiseen ja se tuntuu heistä tietynlaiselta ,  mutta välitasoa ei teoksen maailmassa oikeastaan ole olemassa .
Samoin puolustusvoimien toimintaa ei juuri kuvata .
Koska painotus on siviileissä ,  ratkaisu on tietenkin luonnollinen .
Sitä olisi kuitenkin ollut hyvä tuntea sen verran ,  että sotilaiden kuolleisuuden epätasainen alueellinen jakautuminen olisi tullut selitettyä kunnolla .
Tuomikoski viittaa taisteluiden erilaisuuteen ja siihen ,  miten kukin joukko-osasto oli sijoittunut vaihteleviin paikkoihin .
Se ,  että jonkin pitäjän miehiä kaatui talvisodassa moninkertainen määrä toiseen verrattuna ,  selittyy kuitenkin yksinkertaisesti tuolloin puolustusvoimissa käytössä olleella aluejärjestelmällä.  Jatkosodassa joukko-osastot muodostettiin toisin ,  osin juuri talvisodan kokemusten perusteella .
Tällainen yksityiskohta ei häiritsisi niin paljon ,  ellei se olisi hyvin kuvaava teoksen yleisilmeen suhteen .
Toimijoita ovat toisaalta yksittäiset ihmiset ,  toisaalta Suomen kansa ,  joka pelkää ,  toivoo ,  järkyttyy ja niin edelleen .
Kuitenkin niin siviilien liikkumista kuin sotilaiden sijoittumista sodassa säätelivät monet tahot ,  jotka olivat aivan eläviä ja todellisia ihmisiä hekin .
Sota-ajan yhteiskunta ja sen toiminta jäävät Tuomikosken teoksen perusteella suurelta osin hämäriksi .
Tämä olisi perusteltua niin muistitietoon ja ihmisten kokemuksiin perustuvassa teoksessa kuin tiukasti korkeimman tason poliittiseen toimintaan perustuvassakin .
Samoin puhtaassa karttakirjassa ei välitasoa tarvittaisi .
Tässä teoksessa aukko kuitenkin tuntuu ja aiheuttaa epävarmuuden kokemuksen :  miksi tämä kaikki ?
Korkeimman tason poliittinen toiminta on toki mukana .
Stalin ,  Hitler ,  Mannerheim ,  Cajander ,  Churchill ,  Kuusinen ,  Tanner ,  Kekkonen tulevat kukin vuorollaan mainituksi .
Teoksen kokonaiskuvan kannalta vaikkapa pääministeri Cajanderin talvisotaa edeltävän puheen ja sitä kommentoineen Pravdan artikkelin julkaiseminen on kuitenkin ,  jos ei tarpeetonta ,  hieman hämmentävää .
Talvisodan taustojen ja suurvaltapolitiikan pohtimiseen Tuomikoski uhraa suhteellisen paljon sivuja ,  kuitenkaan antamatta erityistä uutta panosta aihepiiriin .
Teoksen takakansi lupaa ,  että siinä  " tulee ensimmäistä kertaa esille talvisodassa kaatuneiden määrä suhteutettuna kotipaikkakunnan väestöön "  .
Kuitenkin Tarmo Metsälältä ilmestyi vuonna 2002 Gummeruksen kustantama teos Isänmaan puolesta 1939
-
1945
.
Suomalaisten taistelujen tappiot  ,  jossa kaatuneiden määrä on sekä taulukossa että liitekartassa suhteutettu kunkin paikkakunnan miespuolisen väestön lukumäärään .
Onko ansiokkaampaa suhteuttaa kaatuneiden määrä koko väestöön ,  sitä en tiedä .
Sen kuitenkin tiedän ,  että Metsälän teos on näissä asioissa huomattavasti perusteellisempi ja kiinnostavampi ja sen mainitseminen  ( nyt kokonaan teoksesta puuttuvassa )  lähdeluettelossa olisi ollut asianmukaista - ellei Tuomikoski ole tehnyt suurelta osin päällekkäistä työtä tuntematta tätä teosta .
Takakannen teksti on joka tapauksessa sävyltään ,  vaikkei täysin asiasisällöltään virheellinen luvatessaan uutta tietoa kaatuneiden suhteellisesta osuudesta .
Metsälän teoksen lisäksi on ilmestynyt paljon muuta sotaan liittyvää kirjallisuutta ,  mutta sen olemassaolo ei teoksesta välity .
Näin on esimerkiksi otsikon  " Sotalapsisiirrot - Suomen historian vaiettu luku "  kohdalla .
On totta ,  ettei sotalapsista ole kaikkina aikoina puhuttu keskeisimpänä toisen maailmansodan aikaan liittyvänä asiana ,  mutta ei heistä sentään vaiettu ole enää moneen vuoteen.  Tässäkin uudemman tutkimuksen ,  miksei myös populaarin kirjallisuuden ja televisiodokumenttien parempi tuntemus olisi kohottanut teoksen tekstiosien tasoa .
Ja jälleen kerran voi vain valitella kirjallisuusluettelon ,  ja useimmissa kohdissa myös lähdemainintojen puuttumista .
Teoksen isänmaallinen perusvire miellyttänee varmasti monia ,  mutta akateemista lukijaa se hieman häiritsee .
Tunnelmointi sodan kokemuksilla on aihepiiriin perehtyneen lukijan osalta jo tehty ;  nyt kaivattaisiin uutta ,  tarkkaa tietoa juuri siitä ,  minkä kirjan tekijä parhaiten hallitsee .
Karttakirjaksi Talvisota - väestönsiirrot on niukka ,  talvisodan väestönsiirtoja koskevaksi yleiseksi tietokirjaksi hajanainen .
Talvisota - väestönsiirrot onkin kirjana monella tapaa pettymys .
Luvattuja karttoja olisi voinut olla huomattavasti enemmän ja useammista aiheista .
Teoksen tekstiosioita taas olisi voinut olla huomattavasti niukemmin ,  koska niillä ei tietokirjallisuuden kannalta ole suurta itseisarvoa .
Useimmat tekstit ,  myös kirjeet ja muistelmat ,  on jo julkaistu aiemmin ,  sikäli kuin teoksesta on asia mahdollista päätellä .
Paneutuminen väestöön selkeämmin liittyviin kysymyksiin myös tekstissä olisi tehnyt kirjasta huomattavasti luettavamman kokonaisuuden .
1013 Suosittele muille :  Tweet Kommentit :  Kaikki kentät ovat pakollisia .
Ainoastaan omalla nimellä lähetetyt kommentit julkaistaan .
Sähköpostiosoitetta ei julkaista .
Sähköposti Mitä on seitsemän ynnä kaksi ?
DOCEND 1088020716179643594260943184131578224313187 996
DOCSTART 1088020716179643594260943184131578224313187 997
Ajatus Kirjat ,  2010 .
558 sivua .
Michael Jonasin väitöstutkimukseen perustuva elämäkertateos Saksan Suomen suurlähettiläästä Wipert von Blücheristä kertoo sodanaikaisista tapahtumista saksalaisesta näkökulmasta .
Jonas paneutuu sota-aikaan yhden keskeisen tarkkailijan ja vaikuttajan henkilöhistorian kautta .
Raskaslukuinen teos syyllistyy paikoitellen kohteensa merkityksen ylikorostamiseen ,  mutta on silti korkeatasoinen ja merkittävä tutkimus ,  joka kuvaa raikkaan ulkopuolisesti käsittelemäänsä aikaa .
Vaikka Suomen 1930- ja 1940-lukujen poliittista historiaa on tutkittu paljon ,  elämäkertatutkimuksen puolelta löytyy vielä yllättävän isojakin aukkoja .
Kotimaisista keskeisistä poliittisista vaikuttajista omaa tutkimukseen perustuvaa kokonaisbiografiaansa odottavat yhä esimerkiksi pääministerit T.M .
Kivimäki ,  Edwin Linkomies ,  J.W .
Rangell ja Antti Hackzell sekä ulkoministeri Rolf Witting .
Saksalaistutkija Michael Jonas täyttää nyt yhden tällaisen merkittävän aukon Suomessa Saksan-lähettiläänä vuodet 1935
-
1944
toiminutta Wipert von Blücheriä   käsittelevällä perusteellisella tutkimuksellaan .
Vaikka von Blücher ei ollutkaan suomalainen ,  on häntä koskeva tutkimus mitä suurimassa määrin tarpeellinen erityisesti 1930-luvun loppupuoliskon ja sotavuosien suomalaisen poliittisen todellisuuden ja Suomen kansainvälisen aseman kehityksen ymmärtämiseksi.   Wipert von Blücher  ( 1883
-
1963
)  ehti edustaa Hitlerin Saksaa Suomessa lähes kokonaisen vuosikymmenen .
Pitkän toimikautensa ,  aktiivisuutensa ja ennen kaikkea edustamansa maan suuren poliittisen painoarvon vuoksi hän oli yksi Helsingin tärkeimmistä ulkomaisista diplomaateista ,  erityisesti Suomen ja Saksan liittosuhteen vuosina 1941
-
1944
.
Hän ehti Helsingin-vuosiensa aikana solmia suuren määrän kontakteja suomalaisen yhteiskunnan vaikuttajiin niin politiikan ,  kulttuurin kuin taloudenkin alalla ,  varsinkin perinteisen saksalaismielisyyden elähdyttämiin oikeistopiireihin .
Arvomaailmaltaan keisarillista Saksaa edustavana vanhan koulukunnan diplomaattina hän toimi erityisesti ulkoministeri Joachim von Ribbentropin kaudella tärkeänä puskurina ja suodattimena kansallissosialistisen ulkopolitiikan ja demokraattisen Suomen välillä .
Ajopuuteorian kantaisä Michael Jonasin viime syksynä julkaistu suomenkielinen elämäkerta on suomennos hänen vuonna 2009 Helsingin yliopistossa hyväksytystä väitöskirjastaan Wipert von Blücher und Finnland - Alternativpolitik und Diplomatie im 'Dritten Reich'  ,    jonka saksalainen tiedekustantaja Ferdinand Schöningh julkaisi viime vuonna myös saksalaisena markkinapainoksena .
Tutkimustyön Jonas suoritti suureksi osaksi Helsingin yliopistossa professori Henrik Meinanderin ohjauksessa ja verkostoitui samalla osaksi suomalais-saksalaista historioitsijayhteisöä .
Väitöksensä jälkeen Jonas on työskennellyt Hampurin Helmut Schmidt-yliopistossa.  Vaikka Kolmannen valtakunnan ulkopolitiikasta ja Auswärtiges Amtista sen edustajana on kirjoitettu valtavat määrät tutkimusta ,  on Wipert von Blücherin toiminta jäänyt varsin vähälle huomiolle .
Saksalaisessa ja kansainvälisessä tutkimuksessa asemamaansa syrjäisyyden ja verrattain vähäisen merkityksen vuoksi statistiksi jos siksikään jääneen saksalaisdiplomaatin vaiheita onkin kartoitettu lähinnä vain osana Suomen ja Saksan suhteita käsittelevää ,  valtaosaksi suomenkielistä ja suomalaisten kirjoittamaa tutkimuskirjallisuutta .
Suomen poliittisessa historiassa von Blücherin vuonna 1950 julkaistu muistelmateos Suomen kohtalonaikoja .
Muistelmia vuosilta 1935
-
1944
 oli ja on edelleen tärkeä merkkipaalu .
Kuuluisimmaksi kirja tuli Suomen välirauhan aikaista valintatilannetta kuvanneesta toteamuksestaan  " Suomi tempautui suurpolitiikan pyörteisiin niin kuin vuolas virta tempaa mukaansa ajopuun "  ,  jonka professori Arvi Korhonen myöhemmin nappasi legendaarisen ajopuuteoriansa kivijalaksi.  Suomalaiselle historiantutkimukselle Kansallisarkistostakin mikrofilmeinä löytyvät Blücherin päiväkirjamuistiinpanot ovat olleet kullanarvoinen lähde ,  ja ne yhdessä lähettilään ulkoministeriölle lähettämien poliittisten raporttien kanssa ovat toimineet myös Jonasin päälähteenä .
Arvokasta aiemmin lähes kokonaan vaille huomioita jäänyttä lähteistöä edustaa Blücherin kirjeenvaihto saksalaisdiplomaatti Rudold Nadolnyn sekä natsisympatioistaan tunnetun ruotsalaisen tutkimusmatkailija Sven Hedinin kanssa .
Toisin kuin aihepiiristä kirjoittaneet aiemmat tutkijat ,  Jonas on tukeutunut myös Blücherin sodan jälkeen tuottamaan laajaan omaelämäkerralliseen käsikirjoitusaineistoon .
Kaiken kaikkiaan teoksen taustalla oleva lähteiden ja lähdetyön määrä on vaikuttava ,  sillä saksalaisen materiaalin ohella Jonasin tulkinta nojaa myös suomalaisiin arkistokokoelmiin .
Tässä suhteessa työ ei ole ollut kuitenkaan yhtä kattavaa ,  sillä esimerkiksi vuosina 1943
-
1944
ulkoministerinä toimineen ja Blücherin kanssa lähes päivittäisissä keskusteluissa olleen Henrik Ramsayn   sekä Suomen päämajan Saksan-politiikan aivoina toimineen yleisesikuntapäällikkö Erik Heinrichsin kokoelmia ei lähdeluettelosta löydy .
Ajoittain tämä lähteistön hienoinen vinoutuma näkyy tekstissä saksalaisen näkökulman yksipuolisena painottumisena .
Oma lukunsa on teoksen 27 sivua pitkä ja pitkälti toista tuhatta nimikettä kattava kirjallisuusluettelo ,  joka samalla palvelee tulevia tutkijoita laajimpana saatavilla olevana aihepiirin bibliografiana .
Jonas käy paljon vuoropuhelua aiemman tutkimuksen kanssa eikä epäröi kritisoida aiemman tutkimuksen puutteita ja vääristymiä .
Suurimmaksi osaksi hänen armottoman suurennuslasinsa alle joutuneet kollegat saavat ansionsa mukaan ,  mutta välillä nuoren tutkijan into raivata omaa tilaansa tiheäksi kasvaneeseen metsään tuottaa myös ylilyöntejä .
Osoittaessaan aiemman tutkimuksen puutteita Jonas ei aina pysty itse esittämään yhtään sen uskottavampaa vaihtoehtoista tulkintaa ,  ajoittain hän tekee muiden tutkijoiden tulkinnoista kohtuuttomia yksinkertaistuksia omien johtopäätöstensä etevämmyyttä alleviivatakseen .
Toisaalta nykyisessä alati kiristyvässä akateemisessa kilpailutilanteessa kriittinen innokkuus ja kynttilän vankasti vakan päälle naulaava argumentointityyli ovat väitöskirjantekijälle pelkästään hyveitä.     Wipert von Blücher syntyi vuonna 1883 keisari Vilhelm I : n ja kansleri Otto von Bismarckin hallitsemassa Saksassa vanhaan mecklenburgilaiseen aatelissukuun ,  jonka tunnetuin edustaja oli ollut vuoden 1813 Leipzigin taistelun sankari marsalkka Gerhard Leberecth von Blücher .
Juuri tästä konservatiivisesta perhetaustasta ja sen mukaisesta kasvatuksesta kumpusivat hänen arvomaailmansa tärkeimmät peruspilarit :  protestanttinen eetos ,  velvollisuudentunto ,  perinteiden kunnioittaminen ja uskollisuus kansakunnalle .
Kun aatelisten perinteisesti suosima sotilasura ei Blücheriä kiinnostanut ,  hän päätti ryhtyä opiskelemaan oikeustiedettä tavoitteenaan ura virkamiehenä valtionhallinnossa .
Tohtorintutkinnon suoritettuaan hän tuli Saksan ulkoministeriön Auswärtiges Amtin palvelukseen 28-vuotiaana vuonna 1911 .
Ura eteni vauhdilla :  varakonsuliksi Pohjois-Marokkoon 1913 ,  ensimmäisen maailmansodan aikana salaisia erikoistehtäviä Turkissa ja Persiassa ,  keisarikunnan kukistuttua 1922 lähetystöneuvokseksi Tukholmaan ,  sieltä 1926 Buenos Airesiin ,  ja 1931 Persian-lähetystön johtoon Teheraniin .
Ensimmäisessä lähettiläänpestissään Blücher epäonnistui ,  sillä hänen kauttaan leimasi Saksan ja Persian suhteiden jatkuva heikentyminen .
Hänellä oli kuitenkin Wilhelmstrassella vaikutusvaltaisia liittolaisia ,  ja kun Helsingin-lähettiläs Hans Carl Büsing kutsuttiin poliittisista syistä kotiin loppuvuodesta 1934 ,  tehtiin Blücheristä hänen seuraajansa .
Opportunismi ,  Hitler ja kansallissosialismi Yksi mielenkiintoisimmista Blücheriin liittyvistä kysymyksistä on hänen suhteensa Adolf Hitleriin ja kansallissosialistiseen ideologiaan ,  jota Jonas pohtiikin mittavasti .
Siitä huolimatta ,  että lähettiläs vuonna 1934 anoi NSDAP : n jäsenyyttä  ( turhaan )  ,  Jonas katsoo hänen edustaneen ulkoministeriön korkeille virkamiehille tyypillistä salaista oppositioasennetta suhteessa natsijohtoon .
Jonas ilmoittaa työnsä  " hämmästyttäväksi tulokseksi "  sen ,  että lähteet näyttävät vahvistavan Blücherin itsestään jälkikäteisesti luoman kuvan  " todellisen Saksan "  edustajana -  " Saksan ,  joka ilman kansallissosialismin myrkkyä omistautui kansansa aitojen poliittisten ,  kulttuuristen ja moraalisten perinteiden vaalimiseen " .  Jonasin yritys nähdä eri sävyjä ja motiivien kirjoja myös kansallissosialistisessa todellisuudessa on rohkeaa ja tervetullutta ,  koska Hitlerin Saksasta keskusteltaessa pyrkimys historian ymmärtämiseen jää valitettavan usein jälkikäteisen moralismin jalkoihin .
Tästä huolimatta minun on vaikea purematta niellä hänen Blücheristä ja tämän maailmankuvasta maalaamansa usein varsin myötäsukaista kuvaa .
Meillä Suomessa on katsottu tarpeelliseksi keskustella esimerkiksi siitä ,  ylittivätkö säveltäjä Jean Sibeliuksen kaltaisen epäpoliittisen ja kaikesta muodollisesta vallasta syrjässä olleen henkilön suhteet Kolmanteen valtakuntaan sopivuuden rajat ja tulisiko meidän tämän vuoksi lausua hänelle moraalinen tuomio .
Jonas ei vastaavia pohdintoja harrasta ,  vaan päinvastoin antaa kansallissosialistisen Saksan puolesta mittavan päivätyön tehneelle diplomaatille lähes täydellisen synninpäästön ja näkee runsaasti vaivaa kaivaakseen esiin todisteita siitä ,  että sisimmässään tämä suorastaan halveksui Hitleriä ja natsismia .
Jonas on vahvimmillaan kirjoittaessaan tutkimuksessa pitkälti aseveljeyden vuosien alle jääneistä 1930-luvun saksalais-suomalaisista suhteista ,  joiden kuvaan hän onnistuu tuomaan paljon uutta sisältöä ja sävyä .
Erityisesti ulkoministeri Rudolf Holstin eroon johtanut tapahtumaketju saa paljon huomiota ,  sillä Blücherillä oli asiassa varsin keskeinen rooli .
Hän johti lähetystöstä käsin systemaattista Holstin-vastaista kampanjaa ,  johon hän sumeilematta värväsi avuksi niin esimiehensä Berliinissä kuin suomalaiset poliittiset piirit IKL : stä aina oikeistososialidemokraatteihin saakka .
Marraskuussa 1938 Blücher saattoikin voitonriemuisesti tiedottaa Auswärtiges Amtille ,  että  " Suomen ulkoministerin vastainen aktio oli johtanut 100-prosenttiseen menestykseen "  .
Blücher rakensi Helsingin-vuosinaan mittavan kontaktiverkoston ,  jonka avulla hän usein oli tapahtumista paremmin karttalehdellä kuin suomalaiset ministerin konsanaan ,  kansanedustajista nyt puhumattakaan .
Vaikka jatkosodan juuria ei uskottavalla tavalla voikaan ulottaa 1930-luvun puolelle ,  on välillä suorastaan hämmästyttävää ,  kuinka avoimesti suomalaiset toimijat olivat valmiita oman maansa asioista Saksan-lähettiläälle kertomaan .
Isäntämaan sisäisiin asioihin puuttuminen muistuttaa hyvin paljon sitä ,  mitä Kylmän sodan kaudella tapahtui Neuvostoliiton Tehtaankadun lähetystössä.  Jonas pyrkii vakuuttamaan lukijansa siitä ,  että talvisota ja erityisesti Saksan sen aikana Suomelle osoittama diplomaattinen kylmyys oli Blücherille suoranainen henkilökohtainen tragedia ,  jota vastaan hän pyrki kaikin käytettävissään olevin keinoin taistelemaan .
Jonasin mukaan Blücherin talvisodan aikana osoittama Suomen-mielisyys johtikin lähes täyteen välirikkoon lähettilään ja ulkoministeri Ribbentropin välillä .
Ajoittain on vaikea välttää vaikutelmaa ,  että Jonas maalaa kohteensa toiminnasta ja sen motiiveista suomalaisittain liiankin ruusuisen kuvan .
Esimerkiksi väite ,  että jatkosodan aikana Blücherin Suomen-politiikan kulmakivenä olisi ollut Suomen  " erikoisaseman ehdoton kunnioittaminen "  ,  ei mielestäni vastaa sitä kuvaa ,  joka hänen päiväkirjansa ja raporttiensa perusteella välittyy .
Mikäli Suomen ja Saksan intressit olivat ristiriidassa ,  niin kuin varsinkin jatkosodan loppupuolella yhä useammin tapahtui ,  keskukselle ehdottoman lojaalilla ja tehtäviensä tinkimättömälle toteuttamiselle omistautuneella Blücherillä ei ollut varsinaisesti vaikeuksia valita puoltaan .
Jonasin kirja antaa hyvän yleiskuvan Suomen ja Saksan suhteista Hitlerin kaudella ,  joskaan kirjoittaja ei ole aina pystynyt välttämään tiettyä tutkimuskohteensa ja tämän emämaan merkityksen ylikorostamista .
Myöskään suomalaisen yhteiskunnan suuret sisäiset erot suhtautumisessa Saksaan eivät käy kovinkaan selvästi ilmi ,  joskaan niiden kuvaaminen ei välttämättä Jonasin tutkimustehtävän ytimeen kuulukaan .
Siinä missä Blücheriä liian usein suomalaisessa tutkimuksessa on kuvattu statistina tai ohitettu kokonaan ,  hän nousee nyt todellakin keskiöön .
Tutkimusta voi lukea myös kuvauksena keisarillisen diplomatian kohtaloista Kolmannessa valtakunnassa .
Jonas tuntee Saksan ulkoministeriötä koskevan tutkimuksen tarkoin ja käy dialogia tämän Suomessa varsin vähälle huomiolle jääneen kirjallisuuden kanssa .
Totuuden nimissä on sanottava ,  että osin tämä on suomalaiselle lukijalle puuduttavaakin luettavaa .
Osansa asiassa on myös Jonasin perinpohjaisella ja usein jahkailevallakin kirjoitustyylillä ,  jossa johtopäätökset ovat usein hukkua detaljitietojen valtavaan massaan ja osaksi tekstiä kirjoitettuun lähdekriittiseen pohdintaan .
Kaikesta suomalais-saksalaisiin suhteisiin ja tapahtumahistoriaan keskittyvästä annistaan kirja on ennen kaikkea elämäkerta .
Blücher oli luonteeltaan eräänlainen keisarillisen Saksan reliikki ,  jolle monet kansallissosialismin piirteet kiistatta olivat vieraita ja häiritseviä .
Komea ura kuitenkin kertoo yhtä kiistatta myös sen ,  ettei hänellä ollut minkäänlaisia vaikeuksia sopeutua uuteen komentoon .
Sen Jonas kuitenkin osoittaa ,  että ei-kansallissosialistisen ajattelun varassa operoinut Blücher oli Suomen ja Saksan välisessä kanssakäymisessä tärkeä suodatin ,  joka muokkasi ,  lievensi ja järkeisti kansallissosialistista Suomen-politiikkaa paikallisiin oloihin ja ajattelutapoihin sopivammaksi .
Parhaiten tämä tuli esille Blücherin monissa Auswärtiges Amtille lähettämissä kehotuksissa välttää juutalaiskysymyksen käsittelyä suomalaisten kanssa ,  koska nämä vierastivat Saksan valtiollistettua antisemitismiä .
Usein varsin hankalistakin asetelmista Blücher onnistui tiettyyn määrään saakka myös lisäämään Suomea koskevaa tietämystä ja jopa ymmärtämystäkin esimiestensä parissa ,  sekä sai aikaan tiettyjä muutoksia Berliinin Suomen-politiikassa .
Suomalaisittain oli onnellista ,  että asemapaikalla oli hänen kaltaisensa maltillinen konservatiivi ,  eikä joku kansallissosialistisessa uskossaan horjumaton Ribbentropin luomus .
Tämä ei tietenkään tarkoita sitä ,  etteikö Blücher olisi tarvittaessa osannut esiintyä myös suurvaltoja pienissä maissa edustaville diplomaateille usein tyypillisellä omanarvontuntoisella ylimielisyydellä.    Merkittävä mutta kankealukuinen teos Jonasin tutkimuksen suomennos on arvokas lisä suomenkieliseen Suomen historiaa käsittelevään elämäkertakirjallisuuteen .
Ollakseen ulkomaalainen Jonas tuntee kontekstinsa todella tarkkaan ,  mutta onnistuu silti säilyttämään myös tietyn viileän ja raikkaan ulkopuolisuuden suhteessa suomalaisiin debatteihin .
Elämäkertana kirja on tarkkaa työtä ,  se antaa kohteestaan hyvin täsmällisen ja monipuolisen kuvan .
Blücherin toiminta ja merkitys saa ansaitsemansa huomion .
On monia sellaisia meillä vähemmälle huomiolle jääneitä episodeja ,  joissa Blücherillä on ollut huomattavaa vaikutusta Suomen tapahtumiin .
Kritiikin aihettakin löytyy ,  päällimmäisen teoksen luettavuus .
Kirja on käännetty uskollisen sanatarkasti saksasta suomeen ,  mikä ajoittain tuottaa lukijalle melkoisia vaikeuksia kirjoittajan viestin tavoittamisessa .
Muotoilut ovat välillä kankeudessaan suorastaan huvittavia ,  esimerkiksi Jonasin kirjoittaessa Blücherin  " intellektuellin habituksen sivistysporvarillisesta tekijästä "  tai Neuvostoliiton  " suhteettoman arasta turvallisuusajattelusta ,  jonka poliittinen toteutustapa oli usein luonteeltaan offensiivinen "  .
Yhdistyneenä kimurantteihin virkerakenteisiin kirjoitustyyli tekee tekstistä usein erittäin hankalasti seurattavaa .
Pidemmän päälle lukijaa häiritsevät myös tiettyjen ilmaisujen jatkuvat kursivoinnit .
Miksi esim.  " aamutoimet "  ,   " täysi ymmärrys "  tai  " Hitlerin valtaannousu "  on pitänyt erottaa tavallisesta tekstistä kursivoimalla ?   Jonasia ei parhaalla tahdollakaan voi pitää lukijaa kosiskelevana kirjoittajana .
Tekstiä olisi voinut huoletta yksinkertaistaa ,  stilisoida ja leikata sisällön siitä kärsimättä .
Nyt lukija joutuu kahlaamaan sivukaupalla loputtomia ja osin tautologisiakin toisaalta-toisaalta-jahkailuja ja itse aiheeseen vain hyvin löyhästi kytkeytyviä pohdintoja ,  joiden karsiminen olisi jäntevöittänyt teosta huomattavasti .
Valitettavan usein Jonas onnistuu hukkaamaan kriittisen argumentointinsa terän ylitsepursuavaan tekstitulvaan ja kömpelöihin muotoiluihin .
Muutamissa kohdissa Jonas vaikuttaa myös kadottavan biografilta vaadittavan kriittisen etäisyyden tutkimuskohteeseensa .
Hän kyllä toteaa Blücherin omaelämäkerrallisten tekstien tietoisena tavoitteena olleen  " tehdä itsestään legenda "  ja arvioi varsin kriittisesti Auswärtiges Amtin korkean virkamieskunnan sodanjälkeisiä pyrkimyksiä esittää ulkoministeriö jonkinlaisena kansallissosialismin opposition linnakkeena .
Tästä huolimatta hän Blücherin maailmankuvaa analysoidessaan astuu melko kauas tutkijaminänsä ulkopuolelle ja tuntuu välillä jopa jakavan kohteensa romantisoivan ja idealisoidun kuvan keisarillisesta Saksasta .
Tämä on pahassa ristiriidassa Jonasin yleisesti noudattaman viileän tutkijanotteen kanssa .
Jonas ei ole myöskään syytön biografien helmasyntiin eli oman kohteensa merkityksen ylikorostamiseen .
Selvimmin tämä käy ilmi jatkosotakuvauksessa ,  jossa hän ylikorostaa suomalais-saksalaisten suhteiden hoidon diplomaattisen väylän merkitystä suhteessa sotilaslinjaan .
Tärkeimpien lankojen kulkiessa maiden päämajojen välillä niin Helsingin poliittinen johto ,  Auswärtiges Amt kuin Saksan lähetystökin jäivät monesti lehdelle soittelemaan niin vaikutusvaltansa kuin tietomääränsäkin suhteen .
Jonas kyllä arvioi Blücherin poliittista opportunismia ,  mutta näyttää kallistuvan sille kannalle ,  että Blücher oli kuin olikin vasten tahtoaan natsidiktatuurin palvelijaksi joutunut keisari-Saksan arvomaailman jaloimpien piirteiden edustaja sekä lojaaliuden ja ammatti-integriteetin kaltaisten hyveiden ruumiillistuma .
Tässä kohtaa muuten onnistuneen biografisen kuvauksen uskottavuus notkahtelee pahemman kerran .
Vastapainoksi olisi voinut ottaa vaikka lukuisia niitä suomalaisaikalaisten kuvauksia ,  joiden mukaan Blücher oli Berliinin käskyjen tinkimätön toteuttaja ,  pitkäpiimäinen ja joustamaton pilkunviilaaja sekä jäykässä tosikkomaisuudessaan kertakaikkisen piinaavaa keskusteluseuraa .
Kritiikistä huolimatta on yhteenvetona todettava ,  että Michael Jonas on tehnyt varsin korkeatasoisen ja merkittävän tutkimuksen .
Suomen ja Saksan suhteita käsittelevässä suomalaisessa tutkimuksessa käy valitettavan usein niin ,  että ajaudutaan joko tarkastelemaan asioita kesän 1944 tarjoamasta nationalistisesta ,  kaiken kansallisen edun nimissä hyväksyvästä torjuntavoittotähystysaukosta käsin ,  tai sitten jämähdetään metsästämään meheviä skuuppeja yksittäisistä sensaatioista .
Jonasin jo kohteen luonteesta kumpuava ulkopuolinen tarkastelukulma väistää nämä sudenkuopat täysin .
Viimeisen kymmenen vuoden aikana tietämyksemme aihepiiristä on jatkuvasti kasvanut ja näkemys jalostunut .
Tietynlaisena alkupisteenä tälle ennakkoluulottomalle kirjallisuudelle voi esittää Mauno Jokipiin Jatkosodan synnyn  ( Otava 1987 )  ,  josta kulkee elimellinen kehityslinja Oula Silvennoisen Salaisiin aseveljiin  ( Otava 2008 )  .
Jonasin teos niveltyy tärkeäksi osaksi tätä historiallista ymmärrystä syventävää kirjallisuutta .
Samaten hänen nimensä voi ilman epäilyksiä liittää myös siihen ulkomaisten tutkijoiden vähälukuiseen mutta korkeatasoiseen joukkoon ,  jotka omilla Suomea koskevilla tutkimuksillaan ovat olleet tuomassa lisää syvyyttä ja tuoreita näkökulmia suomalaiseen historiakeskusteluun .
Jonas jatkaa sitä arvokasta työtä ,  mitä ainakaan ovat tehneet mm. C.L .
Lundin ,  Gerd Ueberschär ,  Manfred Menger ,  Anthony Upton ja  Hans-Peter Krosby .
Olen parhaillaan lukemassa lopuun Bluckerin oma kirja suomenvuosistaan .
Amt : in palvelussa ?
DOCEND 1088020716179643594260943184131578224313187 997
DOCSTART 1088020716179643594260943184131578224313187 998
36cf " Ele polghe Kiria quin Sica waicka henes on wehe wica "  Agricola » Julkaisut » Kirja-arvostelut » Yliopiston roolista suomalaisessa yhteiskunnassa Yliopiston roolista suomalaisessa yhteiskunnassa 14.6.2011 Nissilä ,  Rami  <  rami.nissila @ gmail.com  >  VTM ,  jatko-opiskelija ,  Turun yliopisto Niiniluoto ,  Ilkka :  Dynaaminen sivistysyliopisto .
Sata puhetta ja kirjoitusta vuosilta 1987
-
2010
.
. Gaudeamus ,  2011 .
400 sivua .
Pitkän linjan yliopistomiehen Ilkka Niiniluodon kirjoittama kirja ”Dynaaminen yliopisto .
Sata puhetta ja kirjoitusta vuosilta 1987
-
2010
” on tervetullut lisä keskusteluun koulutuksen ,  tutkimuksen ja  huippuosaamisen merkityksestä suomalaiselle yhteiskunnalle .
Niiniluoto on tehnyt pitkän päivätyön eri tehtävissä Helsingin yliopiston palveluksessa .
Kirja alkaakin kuvauksella uuden ylioppilaan taipaleesta yliopistolla ja osakunnassa ,  jatkuu siitä ensimmäisten virkojen kautta professoriksi ,  dekaaniksi ,  vararehtoriksi ja kansleriksi .
Aluksi En tiedä onko Niiniluodon tarina täysin ainutlaatuinen Suomessa .
Joka tapauksessa se on aito suomalainen menestystarina ,  terävä-älyisen ja laaja-alaisen ajattelijan ,  tutkijan ja hallintovirkamiehen kehityskertomus Suomen suurimman yliopiston eri tehtävissä aina rehtoriksi ja kansleriksi saakka .
Niiniluodolla on ollut mahdollisuus tarkkailla suomalaista yliopistolaitosta ja korkeakoulu- ja tiedepolitiikkaamme aitiopaikaltaan .
Tämän lisäksi hän on äärimmäisen selkeä kirjoittaja ,  jonka älykästä ja punnittua tekstiä on vaivatonta lukea .
Tuloksena on painavaa asiaa tärkeästä aiheesta .
Edellä mainituista syistä onkin hienoa ,  että Niiniluodon tärkeät puheenvuorot on nyt toimitettu yksiin kansiin .
Viestistä ja rakenteesta Niiniluodon teksti on punnittua ja harkittua .
Hän pysyy korkeakoulu- ja tiedepoliittisissa linjauksissaan uskollisina omille ajatuksilleen läpi koko kirjan .
Miltei neljännesvuosisadan aikajanakaan ei tässä mielessä ole ongelma .
Teos voisi olla yksinään jo jonkunlainen ”yliopiston historia” ,  niin paljon asiaa ja tietoa se sisältää Helsingin yliopiston eri vaiheista .
Kirjassa on kymmeniä painavia megaluokan kannanottoja yliopistolaitoksen ,  korkeakoulu- ja tiedepolitiikan järjestämiseksi sekä suomalaisen yhteiskunnan kehittämiseksi .
Luettavuuden nautintoa häiritsee hieman se ,  että mukana on myös puheita ,  kirjoituksia ja pöytäkirjan otteita yliopiston arkipäiväisestä hallinnosta .
Kokonaisuus voisi siis olla korkealentoisempi ja kirjan teemat yhtenäisempiä .
Teoksessa on valtava määrä aiheita ,  henkilöstön palkkausjärjestelmästä filosofiaan ,  vastinekirjoituksista juhlapuheisiin .
Kirja voisi näin toimia myös työnhakuoppaana jokaiselle rehtorin virasta haaveilevalle .
Mukaan on hyväksytty rehtorin puheita jopa patsaiden julkistamistilaisuuksista ,  ilmeisesti jonkinlaisena kuriositeettina suuren yliopiston rehtorin vaihtelevista työtehtävistä .
Tässä mielessä se toki vastaa otsikkonsa teemaan dynaamisesta sivistysyliopistosta koko väriskaalan laajuudelta .
Joukossa on lukematon määrä loistavia klassisia sitaatteja Snellmanilta ja Topeliukselta .
Niiniluoto tekee suuren palveluksen toistaessaan omien suurmiestemme yhä ajankohtaisia viestejä .
Turhan usein lähdetään merta edemmäs kalaan ja haetaan viisauksia ulkomaalaisten kirjoittajien teksteistä.Myös Niiniluodon omasta kynästä irtoaa nautinnollisia aikalaishavaintoja ja kommentteja .
Helsingin yliopiston 350-vuotisjuhlissa vuonna 1990 tarkkavaistoinen ajattelija tunnisti ajanmerkit ja aisti lähestyvän romahduksen läheisyyden :  ”Käsitykseni mukaan me elämme aikaa ,  jossa kulutusjuhla on saanut valomerkin ,  ehdottoman varoituksen ympäristön sietokyvyn ja sen myötä ”tarjoilun” loppumisesta .
Maailma jatkaa silti optimistisesti eteenpäin virvatulen tavoittelua niin kuin mikään ei olisi muuttunut ,  niin kuin lisäaikaa ,  uusia markkinoita ja kasvua riittäisi rajattomasti .
( s.88 )  Niiniluoto sivuaa usein valtionhallinnon parjattua tuottavuusohjelmaa  ( henkilöstön vähentämistä ja sitä kautta mekaanisesti ”tuottavuuden” lisäämistä )  .
( s.296 )  Erityistä huolta Niiniluoto kantaa tutkimuksen asemasta yliopistoissa .
Ilman korkeatasoista ,  itse asiassa kansainvälisesti korkeatasoista ,  perustutkimusta yliopistot näivettyvät .
Tämä näkyy välittömästi rahoituksen tason laskemisena ,  parhaiden tutkijoiden poismuuttona ja oppilaspakona koulutuksen tason heikentyessä .
Korkeatasoinen tutkimus on yliopistojen menestymisen avain sen ”kolmen tehtävän toteuttamisessa” .
Parannusehdotuksia ja jatkotoivomuksia Teknisenä huomiona voisi toivoa henkilö- ja asiahakemiston laatimista kirjan loppuun .
Hakemistot palvelisivat lukijaa ,  sen verran asiaa ja henkilöitä vilahtelee 400 sivun aikana .
Luettavuutta lisäisi myös kirjoituksen alkuperäisen kohteen merkitseminen otsikon yhteyteen .
Nyt lukija joutuu hakemaan tiedon tekstin lopusta löytääkseen foorumin ,  jossa kirjoitus on julkaistu ja jolle se on alun perin tarkoitettu .
Kriittisen lukijan silmissä on suuri ero sillä ,  onko teksti julkaistu Yliopistolaisessa vai Taloussanomissa .
Tai onko puhe pidetty Ilmatorjuntapatsaan paljastamistilaisuudessa vai Yliopiston 350-vuotisjuhlissa .
Viestiltään ja painoarvoltaan ansiokkaan teoksen kokonaisarvosanaa heikentää sen perusrakenne sadan (  !  )  eri puheen tai kirjoituksen kokoelmana .
Olisiko mahdollista ,  että Niiniluoto - joko yksin tai yhdessä muutaman muun sivistysyliopiston kannattajan ja tiedepolitiikan asiantuntijan kanssa – kirjoittaisi eräänlaisen tilinpäätöksen ,  yksiin kansiin toimitetun painavan ja punnitun mielipiteen yliopiston tilasta ,  roolista ja tulevaisuudesta Suomessa ?
Kunpa saisimme vielä nauttia kriittisen ajattelijan ja havainnoitsijan selkeästä visiosta yliopistoinstituution kehittämiseksi .
Tällaista sanomaa tarvitaan kipeästi nyky-Suomessa ,  jossa sivistys ja kulttuuri tuntuvat liian usein jäävän lyhytnäköisen taloudellisen hyötyajattelun jalkoihin .
Lopuksi Ilkka Niiniluodon Dynaaminen sivistysyliopisto on ajankohtainen teos kaikille ,  jotka tuntevat osallisuutta tai kiinnostuneisuutta yliopistolaitokseen ,  länsimaisen sivistysvaltion keskeiseen elementtiin .
Yliopistot ovat yli 900 vuotta vanha instituutio ja samalla eurooppalaisen yhteiskunnan peruskiviä .
Vuosisatojen aikana tiedeyhteisön kriittisellä metodilla tuottama uusi tieto on nykyaikaisen elämäntapamme elinehto ja edellytys .
Bulkkituotteilla ja raaka-ainevarannoilla emme pärjää nousevien talousmahtien kanssa kilpailtaessa .
Globaalissa kilpailussa sivistys ,  koulutus ja huippuosaaminen ovat suomalaisen ja eurooppalaisen kilpailukyvyn edellytys tulevaisuudessa .
Jotain ,  joka erottaa meidät muista .
Tästä aiheesta kannattaa jatkossakin kirjoittaa ,  julkaista ja lukea .
117a Lisätietoja :  Ilkka Niiniluoto Yle Radio Suomen haastattelussa  ( 11.3.2011 )  Suosittele muille :  Tweet Kommentit :  Kaikki kentät ovat pakollisia .
Ainoastaan omalla nimellä lähetetyt kommentit julkaistaan .
Sähköpostiosoitetta ei julkaista .
Sähköposti Mitä on seitsemän ynnä kaksi ?
DOCEND 1088020716179643594260943184131578224313187 998
DOCSTART 1088020716179643594260943184131578224313187 999
Nöyryyttämisen ja häpeämisen jäljillä .
. Atena ,  2011 .
304 sivua .
Häpeäntunne kuuluu ihmisenä olemiseen.  Häpeällisiksi koetut asiat ovat eri kulttuureissa erilaisia ,  mutta kautta aikojen häpeää ja häpäisemistä on käytetty hyväksi kasvatuksessa ja rankaisemisessa.  Satu Lidman tarkastelee perusteellisesti häpeää ennen ja nyt erityisesti länsimaissa ,  mutta mukana on myös islamilaisten kulttuurien ja Kaukoidän ,  varsinkin Japanin ,  erityispiirteitä .
Hän ottaa kantaa myös häpeän seurauksiin .
Kyllä nyt nolottaa Lidmanin teos on jaettu kolmeen osaan ja kukin niistä käsittelee teemaa erilaisesta näkökulmasta .
Ensimmäisessä osassa ,   " Häpeän lähteillä "  ,  tarkastellaan asenteita ,  kunnian ja häpeän suhdetta ja huonoa omatuntoa .
Häpeän universaali määrittely on vaikeaa ,  sillä se ,  mitä hävetään ,  on kulttuurisidonnaista .
Oman kulttuurin käytösmallit voivat olla niin tuttuja ,  että niitä on vaikea tunnistaa ja analysoida .
Häpeällistä käytöstä voikin verrata kielioppivirheeseen ,  jonka äidinkieltään puhuva tunnistaa ,  vaikka ei osaisi sitä selittää tai perustella .
Syyllisyys liittyy johonkin tekoon ,  mutta häpeä on kokonaisvaltaisempi tunne ,  joka leimaa itsen jollakin tavoin huonoksi .
Usein häpeä liittyy sosiaaliseen ,  se syntyy katseen alla .
Häpeä ja kunnia selittävät toisiaan ,  sillä toisen lisääntyessä toinen vähenee .
Euroopassa 1500-luvulla kunnia liittyi vahvasti säätyyn ;  aateliset ja kirkonmiehet olivat ilman muuta kunniallisia ,  rahvaan elämään taas ajateltiin kuuluvan luonnostaan paljon häpeällistä .
Tällaisia asioita olivat esimerkiksi köyhyyteen ja oppimattomuuteen liittyvä epärehellisyys ja synnillisyys .
Toisaalta esimerkiksi Japanissa häpeään liittyvät tunteet kuuluu tietyissä tilanteissa tuoda esille ja häpeän puuttuminen olisi ongelmallista .
Julkinen häpeä voi muuttua stigmaksi .
Lidman kuvaa ,  miten erityisesti länsimaisessa kulttuurissa häpeä on voinut leimata ihmisen ,  mikä puolestaan on johtanut sosiaalisen aseman heikentymiseen esimerkiksi työ- ja avioliittomahdollisuuksien huonontuessa .
Huonomaineinen henkilö on voitu tuomita kevyemmin perustein kuin hyvämaineinen .
Hyvä maine ja kunnia ovat olleet tärkeitä sekä yksilölle että hänen taustayhteisölleen .
Nykyäänkin häpeällisen teon voidaan tulkita tahraavan myös tekijän perheen ,  suvun tai muun ryhmän ,  johon hän kuuluu .
Häpeän tunne voi saada ihmisen aliarvostamaan ja halveksimaan itseään ,  jotkut suojautuvat rakentamalla muurin ympärilleen .
Erityisesti länsimaiden nykyaikaan kuuluu myös myötähäpeä ,  jota luodaan tarkoituksellisesti tuottamalla yleisön nähtäväksi ja arvosteltavaksi monenlaisia nolauskilpailuja ,  tirkistelyä ja mokauksia.     Hyi olkoon Kirjan toisessa osassa ,   " Mieli ,  keho ja häpeän valta "  ,  Lidman toteaa ,  että häpeää ei tarvitse erikseen opettaa .
Esimerkiksi pikkulapsi osaa painaa päänsä alas ,  kun häntä torutaan ja myös eläimet osoittavat alistumista .
Häpeän tunne edistää ryhmään kuulumista ja sopeutumista ;  vanhempien hyvinä pitämät arvot siirtyvät seuraaville sukupolville .
Vaarana on ,  että kasvattaminen voi vääristyä nöyryyttämiseksi tai henkiseksi alistamiseksi .
Lidman käsittelee erilaisia lastenkasvatuksen näkemyksiä ,  myös ruumiillista kurittamista ,  johon usein kiertyy nöyryyttämisen kokemus .
Häpeän syitä on paljon ,  mutta usein ne liittyvät todelliseen tai kuviteltuun erilaisuuteen .
Keskiajalla oli hyväksyttyä pilkata ruumiillisesti tai henkisesti poikkeavaa ,  hänet suljettiin  " normaalien yhteisön "  ulkopuolelle tai käytettiin hyväksi näytösesineenä .
Ruumiilliset poikkeavuudet ja monet sairaudet on nähty seurauksina moraalittomuudesta ,  synnillisyydestä ,  likaisuudesta tai niitä on pidetty muuten vain erityisen vastenmielisinä ja pelottavina .
Nykypäivän Suomessa periaatteessa kaikki ovat tasa-arvoisia ,  mutta kuitenkin syrjintää voi helposti aiheuttaa esimerkiksi vammaisuus ,  uskonto tai ihonväri .
