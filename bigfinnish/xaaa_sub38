Yhteinen kielihistoria ja tutkimusperinne eivät riitä takaamaan yhteisyyden tunnetta ,  eivät ainakaan jos yhteisyys ei ole laajasti tiedostettua ,  sanoisinko popularisoitua tietoisuutta suomalais-ugrilaisuudesta .
Tarvitaan selkeitä eroja ei-suomalais-ugrilaisiin ,  ”toisiin” ryhmiin nähden .
Vastamyytit identiteetin rakennuspuina ?
Myös etnofuturismissa korostetaan eroja ,  tehdään vastakkainasetteluja länsimaisen ,  indoeurooppalaisen kieli- ja kulttuuriperinteen ja suomalais-ugrilaisen välillä .
Esimerkiksi Kari Sallamaan etnofuturismin filosofian kymmenen teesiä sisältävät voimakkaita vastakkainasetteluja .
Emmanuel Levinasin ajatteluun viitaten Sallamaa korostaa ”uralilaisia vastamyyttejä” länsimaisen järjen ,  neokolonialismin ja teorian imperialismin vastakohtana .
Uralilaiset myytit asetetaan länsimaista individualismia ,  nerokulttia ,  laji- ja genrekaanonia vastaan myös postmodernin intertekstuaalisuuden kautta .
Teesien tarkoituksena on kiteyttää suomalais-ugrilaisten kansojen säilymisen perusehdot .
Sallamaa määrittelee etnofuturismin suomalais-ugrilaisen taiteen ja kulttuurin perusfilosofiaksi ja estetiikaksi ja liittää etno-etuliitteeseen merkityksen ”enemmistökansan paineessa elävä pieni kansa tai kieliryhmä” .
Jos identiteetin pohja käpertyy liiaksi alisteisen aseman korostamiseen ,  mitä tapahtuu sille suomalais-ugrilaisuudelle ,  joka ei mahdu tähän alistetussa asemassa olemassaoloaan puolustavan vähemmistön kuvaan ?
Tämä ei selviä Sallamaan teeseistä ,  mutta vastakkainasettelu hahmottuu väkisin mieleen .
Uskonto ja uskonnollisuus nähdään positiivisessa valossa länsimaisen tieteen maailmankuvaa vasten .
Asettuuko uskonto sitten kritiikittömästi alkuperäisen ja luonnollisen suomalais-ugrilaisuuden puolelle vastustamaan länsimaista järjen hapatusta ?
On eittämättä selvää ,  että etnofuturismi on Viron ja Suomen sivistyneistön projekti ,  jota on ohjelmallisesti levitetty niin sanotun kansan tietoisuuteen .
Ja Viro ja Suomi ovat osa niin sanottua länsimaista kulttuuripiiriä .
Taaralaisuus kansallisromanttisena ideologiana Ajatus poliittis-uskonnollisesta kulttuuriprojektista identiteetin takaajana ei ole uusi .
Esimerkiksi Viron ensimmäisen itsenäisyyden aikana luotiin virolaisille omaa uskontoa ,  taaralaisuutta takaamaan Viron kansan hengellistä ja kansallista itsenäisyyttä .
Vahvasti folkloristiseen ja kansatieteelliseen tutkimukseen sitoutuneena sivistyneistön liikkeenä perustettu poliittis-uskonnollinen taaralaisuus rinnastuu etnofuturismiin .
Taaralaisuus korosti suomalais-ugrilaisia juuria ja perinnettä ,  käytti ja loi mytologiaa ,  jotka palvelivat myös poliittisia päämääriä .
Taaralaisuuden perusteet luotiin 1920–30-luvuilla .
Lähtökohtana oli ajatus siitä ,  että kansan perustana on henkinen ja kulttuurinen itsenäisyys .
Kulttuurin ja hengellisen perustan muodostaa usko .
Taarauskon tehtäväksi tuli auttaa Viron kansan henkisen ja kulttuurillisen itsenäisyyden saavuttamisessa .
Perusajatuksena oli ,  että uskonto jatkuvasti kehittyy ja pysyy tasapainossa tieteen todellisuuskäsityksen kanssa .
Pidettiin selvänä ,  että Viron vanha uskonto on jo kadonnut ,  ja siksi se on luotava uudelleen .
Tämä tapahtui tieteen ,  kansanperinteen ja taiteen avulla .
Mytologiaa muovailtiin erityisesti kirjallisuuden kautta .
Nimi ”Taara” pohjautuu kansallisromanttiseen tarustoon ,  jonka luojina voidaan pitää F. R. Kreutzwaldia ja F. R. Faehlmania  .
Taara edusti taaralaisille jumaluutta ,  uskonnon perustaa ,  mutta suhteellisen abstraktilla tasolla .
Virolaisten muinaisjumalana Taara on esitetty myös kouluopetuksessa ,  ja sittemmin taaralais-liike otti sen symbolikseen .
Jumaluuden pohja kansatieteellisissä tai historiallisissa lähteissä on kuitenkin erittäin epävarma .
Ants Viires pitää Taaraa puhtaasti kansallisromanttisena luomuksena .
Toisaalta itsenäisyyden aikaisessa taaralaisuudessa pohdittiin avoimesti sitä ,  miksi poliittis-uskonnollinen liike ei voisi perustua myös aidosti taiteelliseen luomukseen .
Viron kansalle haluttiin muodostella identiteettiä vahvistava uskonto ,  joka nousisi ”omista perinteistä” eikä valloittajien mukanaan tuomasta kristinuskosta .
Taaralaisiksi itseään kutsuva ryhmä syntyi Tallinnassa Viron ensimmäisen itsenäisyyden alkuvuosina .
Liikkeen perustajana pidetään Juhan Luigaa  ,  joka oli kiinnostunut taolaisuudesta ja suomalais-ugrilaisten kansojen uskonnoista korostaen luonnon ja esivanhempien kunnioitusta .
Luigan tarkoitusena oli yhdistää 1200-luvun virolaisuus 1900-luvun virolaisuuteen .
Toinen taarauskon kehittäjä oli perinteenkerääjä ja menneisyyttä idealisoiva historioitsija Aleksander Põrk  .
Liikkeen todellisina ideologeina toimi Utusten pariskunta majuri Kustas Kirschbaum-Utuste ja kirjailija Marta Lepp-Utuste  ,  jolla oli vallankumouksellisen tausta .
Valittiin liikkeen johto ,  Tarkade Koda ja ideologinen johtokunta ,  askot  ,  joihin kuului useita armeijan vaikuttajia :  esimiehenä toimi majuri Jaan Org ja eversti Traadi Lango sekä majuri Hengo Tulnola  ,  sota-arkiston järjestäjä ja historian harrastaja .
Kulttuurivaikuttajia oli myös runsaasti mukana :  säveltäjiä ,  kirjailijoita ,  kuvataiteilijoita ,  historioitsijoita ja opettajia .
Pyrkimyksenä ei ollut kopioida vanhaa uskoa vaan edesauttaa vanhan uskon kehittymistä uudelle vuosituhannelle .
Vanhasta pyhästä paikasta ,  hiidestä ,  kehitettiin liikkeen keskeinen symboli .
Paikat olivat vielä tunnettuja Virossa ja niitä ryhdyttiin suojelemaan ,  ottamaan haltuun uskonnon keskeisinä paikkoina .
Perustettiin uskonnollinen yhdistys ”Hiie” ja alettiin julkaista Hiis -lehteä ,  jossa taarauskon perusajatuksia ja tapoja ja rituaaleja tehtiin tunnetuksi .
Hiisi muodostui käsitteeksi ,  jonka ympärille ryhmittyivät isänmaalliset rituaalit .
Siitä tuli suorastaan ”oman maan” symboli ja sitä suojelemalla ,  ottamalla haltuun ja rajaamalla uusia hiisipaikkoja taaralaiset vahvistivat omaa identiteettiään erotukseksi niistä ,  jotka uhkasivat näitä paikkoja .
Vastapuolelle joutui erityisesti kristinusko ,  joka oli muinoin tuhonnut hiisiä käännytystyön yhteydessä .
Taaralaisuus ja etnofuturismi Etnofuturismin perusideat – kieli pohjana omaperäiselle ajattelutavalle ,  perinteen ja nykyajan yhdistäminen ,  suuntautuminen tulevaisuuteen ,  tieteen ,  taiteen ja uskonnon erottelun vastustaminen keinotekoisena ja länsimaisena – ovat läsnä myös taaralaisilla ,  jotka korostivat tieteen ja taiteen merkitystä uskonnollisen ideologian kehittelyssä .
Esimerkiksi Sallamaan teeseissä pyritään rakentamaan myyttistä yhteistä identiteettiä suomalais-ugrilaisille kansoille viljelemällä alkukodin ja kielisukupuun ”yhteisen alun myyttiä” romanttisena ideologiana .
Taaralaisuuden suurin ero etnofuturismiin juontuu suhtautumisesta kansan ,  identiteetin ja kansallisen käsitteisiin .
Sallamaakaan ei lähde määrittelemään etnofuturismia suhteessa näihin käsitteisiin vaikka ne ovat käsitteinä läsnä kyseisissä teeseissä .
Sallamaa ei kuitenkaan ole ainoa etnofuturismin ideologi .
Toisin kuin taaralaisuus ,  etnofuturismi ei ole kehittynyt muutaman ideologin ajatuksista ,  vaan monilta eri tahoilta tulevien ideoiden yhdistämisestä .
Käsitteet purkautuvat ?
Kajar Pruul on käsitellyt etnofuturismia suhteessa kansan ,  kansallisen ja identiteetin käsitteisiin .
Pruul näkee etnofuturismin dekonstruktiivisena projektina ,  joka avaa näitä vakiintuneita käsitteitä ja kyseenalaistaa etnisen identiteetin pysyvyyttä ja kiinnittymistä tiettyyn  ( kulta ) aikaan ja  ( maa- ) alueeseen sekä kyseenalaistaa identiteetin sulkeutumista pysyvien rajojen sisään .
Sallamaa määrittää sanan ”etnos” vähemmistökulttuuriksi ,  joka siis määrittyy suhteessa enemmistöön ja samalla kiinnittää etnofuturismia vähemmistökulttuureihin ,  jotka ovat alisteisia enemmistökulttuurille .
Täten Sallamaan etnofuturismi implisiittisesti jättää suomalaiset ,  virolaiset ja unkarilaiset ”alkuperäisen suomalais-ugrilaisen kansan ja kulttuurin” määritelmän ulkopuolelle tai ainakin sen reunalle .
Alistetun ,  sorretun ja ei-kehittyneen määreet jäävät leimaamaan suomalais-ugrilaisuutta ja etnofuturismia ,  vaikka se on syntynyt juuri päinvastaisessa yhteiskunnallisessa tilanteessa .
Rein Taagepera selittää etnofuturismin käsitteen yhtenä mahdollisena suhtautumistapana alkuperäiskulttuuriin tai kulttuurin sisäisenä suuntautumisena .
Taagepera havainnollistaa etnofuturismia rinnastamalla sen muihin samantapaisiin ismeihin .
Näitä ovat hänen mukaansa kosmofuturismi ja etnopreterismi .
Taagepera esittää Neuvostoliiton idean esimerkkinä kosmofuturismista ,  jossa lähtökohtaisena oletuksena oli pienten kulttuurien ja perinteiden katoaminen sulautuessaan enemmistön perinteisiin ja muodostaessa ylikansallisen ja kosmopoliitin neuvostokansan .
Kosmofuturismille ominaista on suhtautuminen pieniin kansoihin ja kieliin jäänteinä ,  jotka tulevat katoamaan ”kehityksen” tiellä .
Neuvostoliiton hajotessa lukuisten etnisten ryhmien ,  kulttuureiden ja kielien uusi nousu romutti myös unelman kosmofuturistisesta neuvostokansasta .
Kansallisromantismin ja taaralaisuuden voi lukea etnosymbolistisiksi perinteiksi ,  koska ne tukeutuvat ajatukseen yhdestä maasta ,  kansasta ,  kielestä ja uskonnosta .
Etnosymbolismi on oppositiossa etnofuturismin kulttuurin tai yhteisön sisäisistä identiteettikriiseistä ja hajaannuksesta nousevan moniäänisyyden kanssa .
Etnosymbolismi ei salli yhdestä kulttuurista useita tulkintoja eikä hyväksy kulttuurin sisäisiä ristiriitoja ja ongelmia vaan pyrkii näkemään ”oikeaksi ja alkuperäiseksi” määritellyn kulttuurin ”rikkojat” ja normista poikkeajat ei-kulttuurina ,  joka suljetaan ”oikean kulttuurin” ulkopuolelle ,  projisoidaan oikean järjestyksen uhkakuviksi tai vaietaan olemattomiin .
Näin vahvistuvat myös valtarakenteet ja kulttuurien sisäisten vähemmistöjen polkeminen perinteen nimissä .
Etnosymbolismiin voi liittyä tai siitä voi seurata etnopreterismi ,  joka Taageperan mukaan on suuntautunut menneisyyteen ja katsoo jonkin tietyn aikakauden kulttuurikliseet kaikkein alkuperäisimmäksi kulttuurin muodoksi ja pyrkii säilyttämään näitä mahdollisimman pitkään .
Muutos ihannoidusta ”alkutilasta” koetaan ”oikeaa ja alkuperäistä” kulttuuria uhkaavaksi rappeutumiseksi .
Muuttuva ja moninainen identiteetti Miksi olen rinnastanut etnofuturismin ja taaralaisuuden ?
Perehtyessäni taaralaisuuteen ja sen yhteisen identiteetin rakentamiseen avautui minulle mielestäni valaiseva näkökulma etnofuturismiin .
Lisäksi nämä tuntuvat olevan saman historiallisen ja kulttuurisen jatkumon osia tarkastellessani kansanuskon ja muinaisuskon ilmiöitä virolaisessa uskonnollisessa kentässä .
Etnofuturismi on jatkuvasti tekemisissä suomalais-ugrilaisten kansojen uskontojen kanssa ,  ja uskonnollisten liikkeiden aktiivit osittain myös toimivat etnofuturismin piirissä .
Etnofuturismi ja taaralaisuus liittyvät toisiinsa useilla eri tavoilla .
Viron ensimmäisen itsenäisyyden ajan taaralaisliike on menneisyyttä ,  mutta siitä on nähtävissä selvä jatkumo nykyisinkin toimiviin maauskovaisiin – ainakin he joutuvat jatkuvasti selvittämään liikkeensä ja taaralaisuuden eroa .
Vaikka etnofuturismi ja taaralaisuus ovat toistensa vastapooleja ,  ne muodostavat kuitenkin jatkumon suhteessaan kansan ja identiteetin problematiikkaan .
Siinä missä taaralaiset rakensivat hiidestä identiteettinsä yhteistä symbolia ja samastivat sen kautta toisiinsa maa-alueen ,  yhden kansan ,  kielen ja uskonnon ,  etnofuturismi nykyisessä poliittisessa tilanteessa suorastaan vaatii pääsemään eroon noista selkeärajaisista maa-alueista ja kansallisista identiteeteistä korostamalla murteita ja valtioiden rajat ylittäviä alkuperäiskansoja .
Jos hiisi nousi taaralaisilla yhteisen symboliksi ,  etnofuturismissa yhteinen nousee abstraktimmasta suomalais-ugrilaisuuden käsitteestä .
Toinen asia on kokonaan se ,  mikä lopulta hyväksytään suomalais-ugrilaisuudeksi tai etnofuturistiseksi ja kenellä on valta tehdä valinnat .
Saattaa myös olla ,  että juuri tämä epäselvyys ,  jatkuva uudelleen määrittäminen ja sen vaikeus ovat tuo yhteinen nimittäjä .
Kirjallisuus Kaupo Deemant :  Taarausulistest .
Edasi 30 .
IV ja 7 .
V 10201.a .
1988. – http :  /  / www.maavald.ee / taarausk.html ? rubriik = 11 & id = 29 & op = lugu Ants Viires :  Taara avita !  – Looming no 10 s .
1410–1421 .
1990 .
Ott Heinapuu :  ”Etnofuturismi märgid liivi kulttuuris” .
Proseminaritöö .
2000 .
Etnofuturismi mõiste ja naabermõisted. – http :  /  / www.suri.ee / etnofutu / texts / pruul.html Kajar Pruul :  Etnosümbolism ja etnofuturism .
Teese revolutsioonaegsest kirjandusest. – Vikerkaar 1995 ,  nr.12 ,  s. 58
-
62
.
Dundes Alan :  Who Are the Folk ?  – Frontiers of Folklore ,  ed .
William Bascom ,  pp.17–35 .
Washington ,  D.C .
Advancement of Science ,  Westview Press .
1977 .
Dundes ,  Alan :  Defining Identity Through Folklore – Identity :  Personal and Socio-Cultural :  A Symposium ,  ed .
Anita Jacobson-Widing ,  pp .
235–261 .
Uppsala Studies in Cultural Anthropology 5 .
1983 .
Aro ,  Laura  ( toim. )  :  Jargon .
Kulttuuriantropologian englanti-suomi oppisanasto .
Jyväskylä 2002 .
Sibeliusakatemian koulutuskeskus :  http :  /  / www2.siba.fi / historia / 1900 / eksperiment _ artikkelit / futurismi.html Kommentit fcsry 1.4.2007 klo 22.45  |   #  tere ...joopa , ei ollut vielä mahlaa ( kevään ensimmäiset )  juurikaan herunut pullon pohjalle , katsotaampa siis huomenna ? pitänee lepytellä metsänhaltijoita ?  tunnustelemme kevään merkkejä hitaasti tänäkin vuonna !
Kommentoi Erota kappaleet kahdella rivinvaihdolla .
DOCEND 1088020716179643594260943184131578224313187 4837
DOCSTART 1088020716179643594260943184131578224313187 4839
AlkukotiNavigaatio Etusivu Alkukoti 7  ( 2005 )  Alkukoti 8  ( 2006 )  Alkukoti 9  ( 2007 )  Alkukoti 10  ( 2008 )  Alkukoti 11  ( 2009 )  Alkukoti 12  ( 2011 )  Jutut aihealueittain Pdf-lehti Uusimmat kommentit 25.08 Demen - yhteisvoimin !   Udmurttien yhteiskunnallisen aseman viimeaikainen kehitys ja udmurtin opettaminen toisena ja vieraana kielenä  (  1  )  19.08 Saamelaisalueen maanomistuskiistasta Suomessa  (  4  )  24.07 Poron ja poronhoidon merkitys saamelaisille  (  1  )  Artturi Kanniston matkassa Siperiassa 12.11.2007 klo 2 : 37  |  Siperia ·Hantit ja mansit Alkukoti 7  ( 2005 )  Kannisto työssään mansi-informantin kanssa .
Susanna Virtanen Obinugrilaiset kielet ,  Länsi-Siperiassa puhutut hanti ja mansi ,  ovat aina olleet tieteen vaikeasti saavutettavissa .
Kielistä on edelleen melko vähän kirjallista aineistoa ,  ja tiettyjen murteiden osalta jopa peruskielioppiasioiden selvittäminen työllistää tutkijoita .
Matkustaminen ei Siperiassa ole kevyttä kaupunkimatkailua ,  joten aineiston keruu vaatii tutkijoilta myös fyysisiä ponnistuksia .
Asutuskeskusten ulkopuolella viihtyville kielisukulaisillemme taas kirjakielen kehittäminen tai edes kirjallisen kulttuurin ylläpitäminen eivät välttämättä ole olleet suurimpia intohimoja .
Tällä hetkellä myös mansin- ja hantinkielinen suullinen kulttuuri on valitettavasti suuressa vaarassa ,  kun öljynporaus ja yhteiskuntarakenteen muutokset ajavat vähemmistöt kaupunkeihin ,  joissa ihmiset nopeasti venäläistyvät – elleivät sitä ennen kuole alkoholismiin .
Artturi Kannisto teki vuosina 1901–06 perusteellisen tutkimusmatkan mansien maille .
Kanniston tie kulki Pelym-joelta Lozvan ja Tavdan alueiden kautta Konda-joelle .
Matkan varrella hän työskenteli muun muassa Massavan ,  Sotnikovan ja Vagilskajan kylissä .
Kuten aiemmin samantyyppisen matkan tehnyt unkarilainen Bernát Munkácsy  ,  myös Kannisto onnistui kartoittamaan mansin eri murteiden kielioppeja ja keräämään laajan kansanrunousaineiston .
Kanniston arkistoa hyödynnetään edelleen kielen ja kansanrunouden tutkimuksessa .
[ 1 ]  Suomalais-ugrilaisen seuran aikakauskirjassa julkaistiin vuonna 1963 Kanniston matkan aikana kirjoittamia henkilökohtaisia kirjeitä ja päiväkirjamerkintöjä hänen jälkeläistensä toimittamina .
[ 2 ]  Eripainoksena kokoelma julkaistiin loppuvuodesta 2004 .
Vaikka teos koostuukin irrallisista kirjeistä ,  niistä muodostuu selkeä yhtenäinen tarina matkan eri vaiheista .
Kirjeiden lomaan liitetyt päiväkirjamerkinnät osaltaan auttavat muodostamaan kokonaiskuvaa Kanniston matkasta .
Lyhyytensä vuoksi ne eivät kuitenkaan sytytä lukijaa samalla tavoin kuin kirjeet .
Jokiveneellä ja jalkapatikassa Teos johdattaa lukijan paitsi Siperian kansojen pariin myös tsaarinaikaiselle Venäjälle ja luo katsauksen 1900-luvun alun matkustusoloihin .
Jos nykypäivän Siperiassa matkalaisia kiusaavatkin hyttyset ja valtavat välimatkat ,  oli tilanne ennen maastojeeppien ja moottoriveneiden aikaa paljon mutkikkaampi .
Myös byrokratiaa riitti ,  vaikka Suomi tuohon aikaan kuului Venäjään .
Ennen matkaa Kannisto hankki matkustusasiakirjoja ,  tapasi kollegoita sekä osteli lääkkeitä ja muita tarvikkeita .
Hänen piti myös hankkia kuvernööreiltä suosituskirjeitä saadakseen myöhemmin Siperian kylissä majapaikan ja työlleen paikallisten tuen .
Euroopan puolella matkaa taitettiin junalla ja tarvittaessa hevosella ,  mutta Siperian puolella kulkuvälineet vaihtuivat perinteisempiin ,  joskus jopa jalkapatikkaan .
Tukikohtaa vaihtaessaan Kannisto palkkasi paikallisen kyytimiehen ,  joka kuljetti hänet seuraavaan kylään milloin jokiveneellä ,  milloin pororeellä tai hevosella .
Matkan aikana Kannisto pystyi useimpiin tukikohtiinsa vastaanottamaan postia Suomesta .
Posti viipyi matkalla viikkoja .
Kannistolle se yleensä saapui kaupungista ostosmatkalta palaavien kyläläisten mukana ,  joilta hän joskus tilasi myös elintarvikkeita ja työvälineitä .
Juoppoutta ja lutikoita Uudet olosuhteet eivät Kannistoa lannistaneet vaikka selvästi häiritsivätkin .
1900-luvun alun Siperiassa hygienia ja kaikkinainen sivistys olivat heikolla tolalla .
Kannisto oli tutkijana arvonsa tunteva eikä olisi mielinyt alistua kyläyhteisön tapoihin ,  vaikka matkan aikana vähitellen tilanteeseen sopeutuikin .
Kirjeissä ja päiväkirjassa kuvaillaan ,  kuinka hän pyytää emäntää säilyttämään omia ruokailuvälineitään jossain muualla kuin seinälaudan raossa tai kuinka negatiivisesti hän suhtautuu kortteeripaikan tarjoamaan ruokaan .
Välillä lakoniseen sävyyn hämmästellään talon likaisuutta tai syöpäläisten määrää .
Matkan alussa Kannisto jaksaa etenkin kotiväelleen suunnatuissa kirjeissä kuvailla yksityiskohtaisesti kulloisenkin tukikohtansa ruokailutapoja ,  hygieniaoloja ja jopa majapaikan perhesuhteita .
Sittemmin matkan jatkuessa tällaiset yksityiskohdat vähenevät .
Päiväkirjamerkinnöistä ne vähitellen katoavat kokonaan ,  ja päiväkirja pelkistyy luetteloksi työ- ja matkustuspäivistä .
Yksi asia kuitenkin seuraa mukana alusta loppuun :  kansan juopottelutaipumus .
Kylässä kuin kylässä viinaa joko poltettiin itse tai ostettiin kaupungista .
Päiväkausia kestäneet juomingit häiritsivät ja hidastivat tutkijan työtä ,  minkä vuoksi koko kylän yhteisten ryyppäys- ja krapulapäivien mainitseminen lienee ollut työn seurannankin kannalta oleellista .
Tänäkin päivänä kuulee Siperiassa vierailleiden tutkijoiden kertovan ,  ettei tapaamisia voi paikallisten kanssa sopia kuin korkeintaan päivän tarkkuudella .
Kanniston matkojen aikaan ei Siperiassa kelloa yleensä edes tunnettu eikä ajan tarkkailu mansien elämänrytmiin sopinutkaan .
Kannisto kuvailee ,  kuinka jonkun Massavan kyläläisen kaupungista tuomaa herätyskelloa käytetään yleiseen huvitukseen :  Toinen soittokone  [ soittolaatikon lisäksi ]  on herätyskello ,  joka kokoontuneen yleisön huviksi kerta kerralta pantiin kilistämään ,  niin että korvat oli pakahtua. Oikeaa aikaa kello ei koskaan näyttänyt ,  eikä sitä olisi moni kylässä ymmärtänytkään .
Kannistolta joskus myös kyseltiin ,  olisiko hänellä kalenteria ,  josta näkisi ,  milloin suojat tulevat .
Suomalaisista kalentereista sääennustukset ja kylvöohjeet oli jo tuohon aikaan poistettu ,  mutta Venäjällä ne edelleen olivat valistusmielessä käytössä .
Kulttuurien ristituli Obinugrilaisten kansojen venäläistyminen ei ole vain viime vuosikymmenten öljynporauksen seurausta vaan alkoi jo sata vuotta sitten olla mansi- ja hantikylien kirous .
Monet mansit eivät tuohon aikaan vielä osanneet venäjää lainkaan ,  mutta oli myös äidinkielensä kokonaan hylänneitä tai unohtaneita .
Tutkimustyönsä ohessa Kannisto myös suoritti mansien väestönlaskennan .
Tukikohtaa vaihtaessaan hän mainitsee usein päiväkirjassaan kylän asukkaiden kielitilanteen ja harmittelee sitä ,  että seka-avioliittoperheissä päädytään puhumaan pelkkää venäjää .
28. marraskuuta 1901 Kannisto kirjoittaa prof .
Donnerille :  Monet kyläkunnat keski-Tavdan varrella ,  joiden ohi olen kulkenut eilen ja tänään ,  ovat vasta viime miespolvessa venäläistyneet .
Vanhat vielä kertovat nuoruudessaan vogulia kuulleensa kotikylissään. Venäjän kielen lisäksi myös ortodoksinen usko alkoi vähitelleen saavuttaa manseja ,  joiden uskonnon harjoittamiseen Kannisto suhtautui isällisesti. Harvoin olen tuntenut niin syvää sääliä voguuliparkoja kohtaan kuin nyt nähdessäni heidät tuossa toimessa. Rukouksesta ei voguuli tiedä kuin ulkonaiset temput .
Millainen kuva hänellä on siitä Jumalasta ,  jota hänen olisi lähestyttävä ?
Tuskin juuri minkäänlaista  ,  kirjoittaa Kannisto seurattuaan mansien pääsiäisseremonioita Massavassa 1902 .
Samassa yhteydessä hän pohtii päiväkirjassaan :  Mitä uskontoa sitten nämä voguulit ovat ?
Siihen melkein tekisi mieli vastata ,  kuten voguuli ,  jos häneltä jotain uskonnon asioista kysyy :  Кто его знает ?   [ Kuka häntä tietää. ]  Tieteen asialla Teos valaisee kiintoisasti sitä ,  miten nykyään suurta arvoa nauttivat Kanniston kokoelmat ovat syntyneet .
Kannisto ei matkoillaan kärsinyt ainoastaan kylmyydestä ja huonosta hygieniasta vaan myös siperialaisten kelloon sitomattomasta ja täysin kirjaviisauden ulkopuolisesta elämästä .
Kannisto herätti kyläyhteisöissä kunnioitusta ,  ja hän pystyi komentamaan kyläläisiä tahtonsa mukaan viranomaisten laatimien suosituskirjeiden perusteella .
Kielimestareita hän valitutti ja haetutti itselleen kyläneuvostojen päätöksillä .
Kielimestareita lienee ollut moneen lähtöön ,  sillä päiväkirjan sivuilla heitä toisinaan suomitaan kovinkin sanoin .
Aina ei ollut helppo nyhtää kielimestarilta tiettyä kielioppimuotoa tai saada tätä esittämään laulua samalla tavoin kahta kertaa peräkkäin ,  saatikka latelemaan laulunsa sanoja puheen muodossa .
Kannisto usein ärtyi kielimestarien hatarasta ajantajusta ja juopottelusta ,  joiden vuoksi työ ei edennyt täsmällisesti .
Kielimestarit tulivat Kanniston luo ,  kun muistivat ,  ja lähtivät ,  kun huvitti .
Paitsi vodka ,  kielimestaria veti välillä pois tieteen parista myös metsästys ,  muut tärkeät työt tai vain tarve päästä luonnon helmaan .
Kaikista vastuksista huolimatta Kannisto viipyi aavalla Venäjällä viitisen vuotta käyden vain kerran Suomessa .
Yhtä pitkiä tutkimusmatkoja ei kukaan tänä päivänä taitaisi rahoittaa ,  mutta Kannisto sai Suomesta jatkoa stipendilleen ,  kun sitä vain kirjeitse pyysi .
Harvassa taitavat olla myös tutkijat ,  jotka nykypäivänä olisivat valmiit viettämään viisi vuotta tiettömien taipaleiden takana syöpäläisten ,  arvaamattomien sääolosuhteiden ja alkoholismin kurjistuttaman kansan keskellä .
Kirjoittaja työskentelee suomen kielen lehtorina Szegedin yliopistossa .
Hän on käyttänyt Kanniston kansanrunouskokoelmia aineistonaan tutkiessaan mansin kielen itämurteita .
[ 1 ]  Artturi Kannisto 1951–63 :  Wogulische Volksdichtung I–VI .
SUST 101 ,  109 ,  111 ,  114 ,  116 ja 134 .
[ 2 ]  Tytti Kannisto 1963 :  Artturi Kanniston tutkimusmatkat Siperiassa .
SUSA 64 .
Kommentit Päivi Kannisto 1.4.2007 klo 09.04  |   #  Kiitoksia mielenkiintoisesta blogista ,  joka valotti Artturin kirjaa kielitieteilijän näkövinkkelistä .
Julkaisin taannoin blogin kirjallisuustieteilijän ominaisuudessa samasta kirjasta vierailtuani mieheni  ( Artturin lapsenlapsenlapsi )  kanssa Artturin jalanjäljillä entisillä vogulialueilla .
Blogista löytyy myös kuvia siitä ,  millä alueella tänä päivänä näyttää :  http :  /  / kirjatohtori.blogspot.com / 2007 / 03 / venjst-ja-voguleista-artturin-mitalla.html Päivi Tapani Norros 29.5.2008 klo 20.48  |   #  Tapani luki ,  mielenkiintoista tosiaan .
Tapani Tuula Mäkelä 21.1.2011 klo 13.48  |   #  Artturi Kanniston tie Etelä Haagassa viritti uteliaisuutta etsiä tietoa tästä henkilöstä ,  mitä löytyikin Terveisin Tuula Mäkelä Kommentoi Erota kappaleet kahdella rivinvaihdolla .
DOCEND 1088020716179643594260943184131578224313187 4839
DOCSTART 1088020716179643594260943184131578224313187 4840
Kysymys on viime vuosina ollut vahvasti esillä Pohjois-Suomen tiedotusvälineissä .
Asiaan liittyy kiista alkuperäis- ja heimokansoja koskevan ILO-sopimuksen ratifioimisesta .
Suomessa aiheesta on keskusteltu lähes 16 vuoden ajan ,  mutta ei ole päästy puusta pitkään .
ILO-sopimuksen ratifiointiin liittynyt kiista on Suomessa koskenut sitä ,  ketkä ovat ”oikeita” saamelaisia ,  joille kyseisen sopimuksen nojalla tulisi vahvistaa oikeudet entisten lapinkylien maihin .
Saamelaiskäräjät on vaatinut ,  että maa- ja vesioikeudet tulisi olla vain niillä ,  jotka on hyväksytty saamelaisrekisteriin .
Saamelaiskäräjien ajama malli on kuitenkin ongelmallinen ,  se nimittäin tekisi ulkomailta Suomeen 1800-luvulta lähtien muuttaneista porolappalaisten jälkeläisistä Suomen alkuperäistä väestöä vastoin nykyistä historiallista tietämystä .
Kenelle oikeus maahan kuuluu ?
Joulukuussa 2001 Hannele Pokan johtama toimikunta luovutti sisäministeri Johannes Koskiselle ehdotuksen ,  jolla yritettiin ratkaista saamelaiskysymys siten ,  että Suomella olisi edellytykset ratifioida ILO : n alkuperäis- ja heimokansojen oikeuksia koskeva yleissopimus .
Saman vuoden elokuussa oli jo valmistunut oikeustieteen tohtori Juhani Wirilanderin lausunto saamelaisten maaoikeuksien tilasta Suomessa .
Kyseinen lausunto Lapin verotuksesta ja maanomistuksesta osoitti ,  ettei saamelaisilla ole kollektiivista maanomistusta eikä elinkeinojen harjoittamiseen erityisoikeutta ,  ei myöskään erityisperusteista poronhoito-oikeutta .
Esityksillä pyrittiin siirtämään maahan ja veteen kohdistuvat oikeudet saamelaiskäräjälaissa tarkoitetuille saamelaisille ilman ,  että olisi selvitetty asiakirjojen perusteella ,  kenelle näiden oikeuksien pitäisi tosiasiassa kuulua .
Näin vallitseva oikeustila olisi muuttunut sellaiseksi ,  että Norjasta ja Ruotsista 1800-luvulla Inariin ,  Enontekiölle ja Sodankylään muuttaneille porosaamelaisille olisi siirretty vastikkeetta historiallisten lapinkylien oikeudenomistajien oikeudet .
Suomessa ILO-sopimuksen valmistelussa on selvästi painotettu ahtaita etnisiä kriteereitä ,  joilla ei ole yhtymäkohtaa historiallisiin oikeuksiin ja väestön alkuperään .
Saamelaismääritelmään liittyvään kiistaan haettiin lopullista päätöstä Korkeimmalta hallinto-oikeudelta vuonna 1999 .
Yhdestä alkuperäisestä kansasta ,  lappalaisista ,  erotettiin KHO : n saamelaismääritelmän tulkinnan nojalla etninen ryhmä ,  saamelaiset .
ILO-sopimuksen ratifioinnista syntyi etninen konflikti ,  kun nuo kaksi alkuperäiskansaa kohtasivat .
KHO : n ratkaisun myötä syntyi myös asetelma ,  jossa konfliktin toisesta osapuolesta ,  rekisterisaamelaisista tehtiin ilman historiallisia argumentteja alkuperäisasukkaita ja vanhimpaan asutukseen kuuluvat valittajat syrjäytettiin alkuperäisasutuksesta .
Tällaiset tulkinnat ovat kärjistäneet ristiriitoja entisestään ja ovat vaikeuttaneet koko alkuperäiskansakeskustelun saattamista historiallisesti oikeaan kontekstiin .
Saamelaisuus vai lappalaisuus ?
Etnisinä faktoina esitetyt käsitykset ”Suomen oikeasta alkuperäiskansasta” ovat siten mitä suurimmassa määrin kyseenalaisia .
Jotta vanhimman asutuksen lappalaisten esiintuomia historiallisia faktoja ymmärrettäisiin ,  olisi ILO-sopimuksen ratifioinnin valmistelussa painotettava nykyistä enemmän historiallista jatkuvuutta .
Saamelaisuus ja lappalaisuus tulisi siis nähdä laajemmin kuin tiettyjen etnisten kriteereiden mukaan määriteltynä asiana .
Mikäli ILO-sopimuksen ratifioinnin halutaan onnistuvan ja siihen liittyviä konflikteja sovitella ,  ei ahdas etninen ulottuvuus yksinään riitä .
Suomessa ILO-sopimuksen ratifiointia saamelaiskäräjien ajamassa muodossa ovat vastustaneet kiivaasti erityisesti ne ihmiset ,  jotka ovat lappalaisten perillisiä suoraan alenevassa polvessa .
Heidän mielestään ratifiointiesteiden poistamiseen tähdännyt valmistelu ei ole ollut riittävän avointa ja oikeudenmukaista .
ILO-sopimuksen vastustaminen Ylä-Lapissa on ollut niin huomattavaa ,  että pidän sitä tähän asti merkittävimpänä etnisenä konfliktina Suomessa .
Suomen olosuhteisiin tämä alkukantaisissa oloissa ja alistetussa asemassa elävien alkuperäis- ja heimokansojen turvaksi tarkoitettu sopimus istuu ilmeisen huonosti .
Suomen saamelaisväestö on jo pitkään elänyt suhteellisen yhdenvertaisessa asemassa valtaväestön kanssa ,  käytettiinpä mittarina sitten taloudellista ,  yhteiskunnallista tai oikeudellista asemaa .
Norjasta ja Ruotsista Suomeen muuttaneiden porosaamelaisten jälkeläisten nostaminen erityisasemaan olisi loukannut ilmiselvästi erityisesti alueen kantaväestön ”lappalaisten” ,  mutta myös muun saamelaisalueella asuvan paikallisen väestön oikeuksia .
Näin ILO-sopimuksen ratifioiminen Pokan toimikunnan ehdotusten pohjalta olisi pikemminkin lisännyt eriarvoisuutta ,  ei vähentänyt sitä ,  kuten sopimuksen tarkoitus oli .
On todettava ,  ettei Norjasta ja Ruotsista Suomeen 1800-luvulla muuttaneiden porosaamelaisten jälkeläisille voida palauttaa sellaista oikeutta ,  jota asiakirjojen mukaan ei ole koskaan Suomessa valtiolle menetettykään .
Kuten selvitysmies Wirilanderin lausunto osoittaa ,  ei saamelaisten oikeutta mihinkään elinkeinoon ole lopetettu ,  joten sellaista oikeutta ei voi palauttaa niille ,  joille se ei asiakirjojen mukaan ole koskaan kuulunut .
Loppujen lopuksi ILO-sopimuksen ratifiointikiistassa ei ole kysymys alkuperäiskansan suojelusta ,  vaan ristiriita on moniulotteisempi .
Kysymys on ILO-sopimuksen artiklan 169 hyväksymisestä ,  suomalaisesta hallintokulttuurista ja perustuslain takaamasta omistusoikeuden turvaamisesta .
Saamelaisten historian tutkiminen murroksessa Ylä-Lapin maanomistuskiista osoittaa selvästi ,  että saamelaisia koskeva historiantutkimus on ajautunut murrokseen .
Kyseinen maanomistuskiista on sidoksissa aikaisempiin tutkimuksiin ,  jotka ovat johtaneet nykyiseen saamelaismääritelmään .
Julkisessa keskustelussa on pyritty osoittamaan ,  miten saamelaismääritelmä on irrotettu historiallisista yhteyksistään .
Tämä on johtanut kahteen vastakkaiseen historialliseen tulkintaan väestön alkuperäisyydestä .
Saamelaismääritelmä on sitonut pääosan saamelaisten tutkimuksesta sellaisiin jyrkkiin tulkintamalleihin ,  jotka ovat tarkastelleet saamelaisuutta alkuperäiskansan hallitsevana kehityspiirteenä ottamatta huomioon lappalaisuutta Lapin alkuperäisasutuksen muodostumisessa .
Aikaisemmin virallisissa asiakirjoissa esiintynyt termi ”lappalainen” on 1970-luvulta lähtien korvattu termillä ”saamelainen” .
Suomalaiset eivät ole vanhastaan tätä nimitystä käyttäneet ;  vanhat kansanrunotkaan eivät tunne sitä .
Termien muuttaminen on mielestäni tehnyt vääryyttä alkuperäisille lapinkylien osakkaille ,  jotka perustivat sukunsa omistamille veromaille tiloja turvatakseen oikeusasemansa .
Termikikkailulla on saatu tilanne näyttämään siltä ,  että 1800-luvulla ulkomailta Suomeen muuttaneiden porolappalaisten jälkeläiset olisivatkin alueen alkuperäisiä asukkaita ja siten täällä ennestään asuneen väestön oikeuksien todellisia haltijoita .
Pidän tätä alkuperäisten lapinkylien oikeudenomistajien tietoisena syrjimisenä .
Käsitteet olisi täsmennettävä todellisen oikeushistorian mukaisiksi .
Enempien ristiriitojen välttämiseksi saamelaismääritelmä on palautettava pelkästään kieliperusteiseksi ja maahan ja vesiin kohdistuvat oikeudet ratkaistava voimassaolevan oikeusjärjestyksen mukaisesti .
Uudet ”revisionistiset” tulkinnat tutkivat saamelaisten ja lappalaisten ryhmien lähtökohtia tasapainoisemmin ja hakevat selitystekijöitä seikoista ,  jotka liittyvät kamppailuun entisten lapinkylien herruudesta .
Saamelaismääritelmän syntyä onkin siten tarkasteltava tietyn valtakauden ilmiönä ,  sillä uudet ,  suurta huomiota saaneet tutkimustulokset hakevat historian jatkuvuuteen perustuvia linjoja Kustaa Vaasasta tähän päivään .
Samalla myös eri aikakausien historialliset yhteydet asutuksen muodostumisessa alkavat paljastua kuhunkin aikaan keskittyneiden valtavirtausten takaa .
Mikään aikakausi Lapin asutushistoriassa ei voi olla irrallaan omista juuristaan .
Tutkimuksessa on otettava huomioon historiallisen jatkuvuuden merkitys lappalaisuudesta saamelaisuuteen ja päinvastoin .
Edessä on jännitteitä ja ristiriitoja sisältäviä valintoja ,  mutta voidaksemme ymmärtää tulevaisuutta meidän on ymmärrettävä itseämme saamelaisina ,  lappalaisina ja pohjoisen asukkaina .
Se taas edellyttää ,  että tunnemme menneisyytemme .
Greenpeace ja saamelaiset Viimetalvisessa Ylä-Lapin hakkuu- ja maaoikeuskiistassa joutui Lapin asutushistoria raaka-aineeksi saamelaisnationalistiselle ideologialle ja sitä tukevalle myytille saamelaisista Suomen ainoana alkuperäiskansana .
Ympäristöjärjestö Greenpeace kutsuttiin pelastamaan alkuperäiskansan ”ainutlaatuista elämänmuotoa” .
Tulisi kuitenkin pyrkiä rehellisyyteen ja vastustaa tällaista Lapin historian ryöstöviljelyä .
On kyseenalaista ,  että menneisyys alistetaan nykypäivässä vaikuttaville saamelaisetnopoliittisille pyrkimyksille jakaa Ylä-Lapin väestö pysyvästi kahden kerroksen väkeen .
En pidä sattumana sitä ,  että Ylä-Lapin metsäkiistassa on käytetty alkuperäis- ja heimokansoja koskevaa ILO-sopimusta ja Greenpeacen toimintaa argumenttina saamelaisten poromiesten elämänmuodon suojelemiseksi ja metsänhakkuiden rajoittamiseksi .
Alueen poronhoidossa ei ole enää perinteistä muuta kuin vapaasti laiduntava karja .
Maastotyötä tehdään moottoroiduin lumikelkoin ,  helikopterein ja maastoajoneuvoin ,  ja teurastuskin on EU-säännösten pakottamana siirretty teurastamoihin .
Myöskään voimakas lisäruokinta ,  loislääkitys ja porojen tarhaus eivät kuulu perinteeseen .
Saamelaisalueella poronhoidon todellisena ongelmana ei ole niinkään metsätalous ,  vaan se ,  että poronomistajia on yksinkertaisesti liikaa ,  mikä on johtanut poronomistuksen pirstoutumiseen .
Osin tämän vuoksi on jouduttu nykyiseen ylilaidunnustilanteeseen ,  joka näkyy myös laidunalueiden liiallisena kulumisena .
Poronhoidon teknistyminen 1960-luvulta lähtien ja poromäärien voimakas kasvu 1970-luvulta lähtien muutti saamelaisia poronhoitoyhteisöjä enemmän kuin mikään muu aikaisemmin .
Mielikuva saamelaisista luonnon ehdoilla elävänä alkuperäiskansana on tosiasioiden valossa auttamattomasti vanhentunut .
Käsitys saamelaisista alkuperäiskansana fiktiota ?
Vuonna 1995 säädetyn saamelaiskäräjälain saamelaismääritelmän nojalla yritettiin sulkea alkuperäisyyden ulkopuolelle se väestö ,  jonka esi-isät ovat asuneet Lapissa vanhastaan ja puhuneet aikoinaan saamea .
Parhaillaan selvitetään Oikeusministeriön tilaamana Lapin entisten Kemin ja Tornion Lappien alueen asutus- ja väestöhistoriaa ,  maankäyttöä ja maanomistusoloja .
Saamelaisten kotiseutualueeseen rajoittuvista itse-hallintoasioista poiketen entisten Kemin ja Tornion Lappien alueita koskeva tutkimus koskettaa siten laajasti koko Lappia ,  eikä vain tiettyjä epähistoriallisia aiheita sieltä täältä .
1300-luvulta alkaen annettuja valtiopäiväpäätöksistä juonnettavia oikeuksia on Lapin alkuperäisasukkaille vahvistettu oikeuksina myöhempinä aikoina veroluetteloissa ,  tuomioistuimissa ,  sekä aivan viimeksi 1990-luvulla päättyneissä vesipiirirajankäynneissä .
Miksi sitten ulkomailta Suomeen 1800-luvulta lähtien muuttaneet porolappalaiset eivät pysty tällaisia vastaavia asiakirjoja oikeuksistaan esittämään ?
Historiallinen myytti saamelaisista Suomen ainoana alkuperäiskansana näyttää siten olevan tosiasiassa vastakohta historiallisille faktoille väestön alkuperäisyydestä .
Faktat osoittavat ,  että lappalaiset ovat saamelaisiakin alkuperäisempiä asukkaita Suomessa .
Maaherra Pokan toimikunnan mietinnön luovutuksen jälkeen käyty julkinen keskustelu on osoittanut ,  että käsitys saamelaisista Suomen alkuperäiskansana ei ole paikkansa pitävä historiallinen fakta ,  vaan fiktio .
Väitän ,  että myytti saamelaisista Suomen alkuperäiskansana on luotu ja levitetty sellaisen saamelaisen ryhmäintressin edistämiseksi ,  johon liittyy taloudellisia ,  poliittisia ja etnisiä tavoitteita .
Mikäli saamelaisväestölle halutaan heille joskus kuuluneet oikeudet maahan ja vesiin palauttaa ,  on ensin määriteltävä nämä oikeudet .
Mikään tähän mennessä tehty selvitys Suomessa ei osoita ,  että saamelaisten kotiseutualueella olevat entisten lapinkylien maat olisivat kuuluneet Ruotsista ja Norjasta 1800-luvun jälkimmäisellä puoliskolla muuttaneille rekisterisaamelaisille tai heidän esi-isilleen .
Asiakirjojen avulla voidaan kuitenkin osoittaa ,  että osa lappalaisväestöstä polveutuvasta saamelaisväestöstä on omistanut maata saamelaisten kotiseutualueella .
Kirjoittaja on pitkäaikainen saamelaisparlamentaarikko .
»   Kainalo :  ILO : n alkuperäiskansasopimuksesta »   Otteita kirjoituksesta virinneestä keskustelusta ,  Alkukoti 8 Kommentit Armas Laatinen  .. klo  |   #  Minusta on suuri vääryys ja häpeä suomalisille , ettei ILOn sopimusta ole vieläkään hoidettu kuntoon.Odotan sitä edelleen hallitukselta kuten aiemminkin pro bono buplica 22.10.2009 klo 19.17  |   #  LUOPIO Juhani Tikkanen 6.12.2009 klo 11.51  |   #  Tiettävästi UKK.n aikana Suomessa oltiin ilman taisteluja luovuttamaan tarvittaessa koko Pohjois-Suomi eräille muille tahoille ...
Se olisi ollut samalla siisti  (  = cool )  ratkaisu saamelaisille ja saamelaisuudelle Suomessa ?
Ulkomailta muuttaa nyt Suomeen tahoja jotka sanelevat miten meillä pitää uskontoa opettaa ,  ja esim. Uimahalleissa käyttäytyä .
Ne jäljet joita saamelaiset ovat jättäneet eteläisempään Suomeen nimistöineen antaa minun joskus epävarmuuden tunteen ;  olemmeko me suomalaiset maahantunkeutujia .
Samalla tapaa englantilaiset pitivät itseoikeutettuna omaisuutenaan Tasmaniaa ja Australiaa .
Siellä olleet aboriginaalit olivat lopulta vain itseoikeutetun oikeuskansan tiellä .
Intiaaneista puhumatta .
Mitä jos Kolumbus olisikin oikeasti löytänyt Intian ja ja Amerikka olisi jäänyt sortamatta ?   ...
Mistähän löytyisi sopu tähän maailmaan ,  että vahvemmat eivät aina rosvoa heikommilta heidän maitaan ,  perinteitäänkin .
Ratkeaako ongelma sillä että on vain yksi tuoli ja yksi lautanen .
Ja kuka maksaa kellekin enemmän ,  julkisesti tai salaa .
A 22.6.2011 klo 10.42  |   #  Voi sinua  " pro bono buplica "  .
Sinä norjasta tai ruotsista lähtöisin oleva henkilö ,  tuliko hätä kun ei voikaan huutaa ja vaatia muitten maita itselleen .
Mene norjaan tai ruotsiin vaatimaan isoisien maita itsellesi .
aino lehtola 19.8.2011 klo 16.35  |   #  Hyvää iltapäivää Jouni Kitti .
Olen sattumoisin askarrellut asian äärellä ja luin todella ilahtuneena tämän tarkastelusi .
Ilahdun erityisesti havainnostasi ,  jossa kerrot että mainittu ilo-sopimus on tehty aivan toisenlaiseen maailmaan ja aivan toisenlaisessa asemassa olevaa kansaa ajatellen .
Nyt HH on taas aktivoitunut ja mäiskii artikoilla kommentoijia .
Se mitä olen kaipaamassa on kuvaus ratifioinnin seuraamuksista .
Ja sitten ajatellen suomalaista yhteiskuntaa haluaisin että joku tarkastelisi kaavoitusta tästä saamelaisalueen näkökulmasta .
Muistathan millainen maakuntakaava meille lopulta luotiin - kai se vahvistettiin .
Eikö tällainen tie ole riittävä ,  pitääkö ihmisiä tappeluttaa ja energiaa tuhlata turhaan .
Sellaiseen joka vammauttaa yksilöiden ja sukujen kanssakäymistä .
Tämmöistä tänään .
Kommentoi Erota kappaleet kahdella rivinvaihdolla .
DOCEND 1088020716179643594260943184131578224313187 4840
DOCSTART 1088020716179643594260943184131578224313187 4845
InEnglish Ympäristöhistoria - Helsinki Ympäristöhistoria Helsinki Suomi Itämeri Maailma Navigaatio Etusivu Artikkelit Kirjat Poikkileikkaukset Projekti Muistitieto Yhteystiedot Sari Laurila Simo Laakkonen Yhteiskuntahistorian laitos Talous- ja sosiaalihistoria PL 54 Snellmanninkatu 14 A 00014 Helsingin yliopisto Taiteilijoista bongareihin :  helsinkiläiset lintuharrastajina Kimmo Aula  :  Taiteilijoista bongareihin - Helsinkiläiset lintuharrastajina .
Kirjassa :  Simo Laakkonen ,  Sari Laurila ,  Pekka Kansanen ,  Harry Schulman  ( toim. )  ,  Näkökulmia Helsingin ympäristöhistoriaan ,  Kaupunki ja sen ympäristö 1800- ja 1900-luvulla .
Edita / Helsingin kaupungin tietokeskus 2001 :  124
-
137
.
Lintujen tarkkailu on perinteisesti liittynyt metsästykseen ja munien keräilyyn ihmisen hankkiessa ravintoa itselleen .
Varmaan aina on seurattu lintujen käyttäytymistä ,  sillä lintuihin on liitetty erilaisia uskomuksia ja taikoja .
Harrasteeksi linnut tulivat vasta sitten ,  kun ihmisillä oli aikaa luonnon tarkkailuun ja kuvaamiseen .
Varsinaisen lintuharrastuksen voidaan katsoa alkaneen silloin ,  kun varta vasten lähdettiin luontoon tekemään havaintoja lintujen pesimisestä ,  muutosta ja yleensäkin niiden elintavoista .
Lintuharrastus juontaa Helsingissä aina 1800-luvun alkupuoliskolle ,  jolloin varmuudella ruvettiin aktiivisesti seuraamaan lintujen elämää ja opettelemaan niiden tunnistamista .
Ensimmäiset lintuharrastajat olivat ilman muuta etuoikeutettua säätyläisväestöä eikä heitä kovin paljoa ollutkaan .
Lintuharrastuksen taustalla oli luonnonharrastuksen kehittyminen .
Ei ole siis mikään ihme ,  että ensimmäiset harrastajat olivat usein taidemaalareita .
Artikkelissani käsittelen yleisesti lintutieteen ja harrastuksen kehitystä Helsingissä ja kaupungin muuttumista oman lintuharrastuksen kautta .
Symbolilinnuksi olen valinnut naurulokin ,  jonka pesimäkannan synty ,  nousu ja tuho Vanhankaupunginlahdella ajoittuvat tämän kirjoituksen kuvaamalle noin 150 vuoden mittaiselle ajanjaksolle .
Naurulokki tavattiin kaupungin alueella jo 1800-luvun alussa ,  mutta ensimmäinen pesintä todettiin Vanhankaupunginlahdella vasta vuonna 1864 .
LUONNON JA LINTUJEN HAVAINNOINTIA Suomessa luonnon havainnointia on harrastettu jo Linnén ajoista lähtien .
Ensimmäinen suomalainen luonnontieteellinen julkaisu ilmestyi vuonna 1857 ja se sisälsi eläin-ja kasvihavaintoja vuosilta 1750
-
1845
.
Toinen innostava tekijä oli Societas pro Fauna et Flora Fennica -seuran perustaminen vuonna 1821 .
Seura innoitti ihmisiä luonnonharrastukseen ja sitä kautta luovuttamaan mm.lintunäytteitä seuran kokoelmiin .
Myöhemmin perustettiin suomenkielinen Vanamo-seura ,  joka edisti suomenkielisen lajinimistön luomista .
Von Wrightin veljekset olivat aikanaan tärkeitä vaikuttajia .
He olivat uranuurtajia luonnon kuvaajina mutta myös lintujen tuntijoina ja tutkijoina .
Erityisesti Magnus von Wright vaikutti Helsingissä merkittävällä tavalla uuden aikakauden luonnontutkimuksen ,  ornitologian syntyyn .
Hän asui Helsingin seudulla vuodesta 1831 kuolemaansa saakka vuoteen 1868 ,  retkeili ja maalasi lintuja ,  mutta merkitsi myös muistiin havaitsemansa lintulajit ja tämän perusteella julkaisi ensimmäisen tutkimuksen Helsingin seudun linnustosta vuonna 1847 .
Von Wright oli perehtynyt erityisesti lintujen höyhenpeitteen yksityiskohtiin ja hän tutki sukupuolten ja eri-ikäisten yksilöiden välisiä eroja .
Myöhemmin von Wright laajensi tutkimuskenttäänsä ja kirjoitti teoksen Finlands foglar ,  hufvudsakligen till deras dräkter beskrifvet vol I .
Kirjan mottona oli :   Minä annan jonka tiiän ,  Toinen lisät jatkakoon .
Toinen osa ,  joka keskitty lintujen levinneisyyteen ,  julkaistiin tutkijan kuoleman jälkeen vuonna 1873 eläintieteen professori Johan Axel Palménin toimittamana .
Tämä kaksoisteos oli uraauurtava .
Professori Palmén oli merkittävä luonnontutkimuksen edelläkävijä .
Vuonna 1847 julkaistu lintujen muuttoreittejä käsittelevä Palménin väitöskirja täydentää von Wrightin teoksia ja yhdessä ne muodostavat perustan suomalaiselle lintututkimukselle .
Palménin väitöskirjasta tuli maailmankuulu .
Hän oli myös opetuksen kehittäjä .
Keisarillisessa Aleksanterin yliopistossa lintutiedettä kuten muutakin eläintiedettä opiskeltiin pääasiassa sisätiloissa anatomian ja fysiologian opetuksella .
Luontoretket eivät kuuluneet opinto-ohjelmaan ,  mutta professori Palmén yhdessä ystävänsä tri Sahlbergin veivät opiskelijoita retkille .
Tuolloin lintuja tarkkailtiin paljain silmin ,  sillä kiikari ja kaukoputki yleistyivät vasta myöhemmin .
Varsinkin harvinaisempien lintulajien tarkempi kuvaus oli mahdollista vain pyydystämällä tai ampumalla lintu ja siksi ase oli usein retkillä mukana .
Lintujen tarkkailuun innostivat myös erilaiset seurat.1870-luvulla Zacharias Topeliuksen perustama pikkulintujen suojeluyhdistys Kevätyhtiö innoitti parhaimmillaan koko maassa vähintään 20 000 lasta ja aikuista tarkkailemaan lintuja ja rakentamaan niille pönttöjä.Vahvasti uskonnollisella pohjalla toimiva seura julkaisi muutaman vuoden ajan Kevätkirja-jäsenvihkosta .
Helsingin lintuparatiisit olivat tutkimus- ja retkikohteina suosittuja.Vuonna 1913 ilmestynyt Rolf Palmgrenin Helsingfors-traktens fågelfauna kuvaa erittäin perusteellisesti lintulajien esiintymistä eri kasvillisuustyypeillä  .
Tekijän mieluisimpia retkeilykohteita Helsingin seudulla olivat Vanhankaupunginlahti ympäristöineen ,  Lauttasaari ja kaupunkia ympäröivä saaristo .
Vuonna 1902 Palmgren kirjoitti Luonnon Ystävässä :   " Helsingin lähimmässä ympäristössä on vanha herraskartano Viik ,  joka useimmille luonnonystäville lienee nimeään lukuunottamatta kokonaan tuntematon .
Ja kuitenkin on luonnolla täällä näytettävinään niin ihana lintumaailma , että sellaista tuskin toisaalla maassamme saa nähdä .
Mutta keväisin ei täällä häiritsekään luonnon rauhaa mikään laukaus ,  eikä täällä munien hävittämistä ja rosvousta harjoiteta .
Naurulokkikanta oli 1900-luvun alussa Vanhankaupunginlahdella noin 300 parin suuruinen Uusi vaihe lintututkimuksessa ja harrastuksessa oli rengastuksen aloittaminen Palménin ehdotuksesta vuonna 1913 .
Hän kirjoitti Luonnon Ystävässä vuonna 1914 :   " Useastikin oltiin onnistuttu toteamaan ,  että muuttolintu palasi vanhaan pesäänsä .
1860-luvulla juolahti jonkun mieleen ,  että lintuja voitaisiin matkallaan tarkistaa merkitsemällä niitä värillisillä langanpätkillä taikka leimaamalla niiden siipisulkia .
Kuitenkin menetelmä tuskin tuli käytäntöön ,  koska merkki olisi varsin lyhytikäinen .
Mutta sittenkun tekniikka tarjosi käytettäväksi kevyen aluminiumi -metallin ,  alkoi Mortensen Viborgissa  ( Tanskassa )  koetella siitä valmistettuja renkaita ,  ja sillä aukoi uraa uudelle lintumerkinnälle.Syksyllä 1912 hankin minä 2000 rengasta neljää laatua ,  varustettuina nimelläni ja osoitteellani sekä numerolla .
Aluksi rengastajia oli 13 ,  joista viisi Helsingin seudulla .
Vuonna 1914 rengastajia oli jo 25 ,  joista lähes puolet oli opiskelijoita ,  kolme metsänhoitajaa ,  kaksi lehtoria sekä lisäksi muutamia virkamiehiä ,  tehtailija ,  insinööri ja taiteilija .
Erityisesti mainittakoon kolme veljestä :  Eiler ,  Irmer ja Runar Forsius .
Rengastustoiminta hiipui vähäksi aikaa Palménin kuoltua vuonna 1919 ,  mutta elpyi uudelleen 1920-luvulla Ilmari Välikankaan ansiosta .
Rengastustoiminta organisoitiin yliopiston eläinmuseon kautta .
Helsingin ensimmäisiä suurrengastajia oli maisteri Olavi Hytönen ,  joka 1930-luvulla rengasti tuhansia naurulokkeja Vanhankaupunginlahdella .
Rengastustoimintaa johtivat Välikankaan jälkeen eläinmuseossa johtaneet mm. Göran Nordström ,  Ilkka Sten ja viimeksi neljännesvuosisadan ajan Pertti Saurola ,  joka on nimekkäimpiä ammattiornitologeja .
Suomen ensimmäinen lintuasema perustettiin Ahvenanmaan Signildskärille .
Aseman perusti taidemaalari Johannes Snellman vuonna 1927 ja siellä toimi rengastajina ja muutonseuraajina useita helsinkiläisiä ornitologeja ,  joista kuuluisin lienee Pentti Linkola ,  jolle havaintovuorokausia kertyi 1950-luvulla yli 600 !  Nyt maassamme toimii 11 lintuasemaa ,  joista kaksi ,  Rönnskär ja Halias  ( Hangon lintuasema )  ,  on Helsingin Seudun Lintutieteellisen Yhdistyksen Tringan hoidossa .
Vanhankaupungin naurulokkikannan nopea kasvu 1920-luvulla .
Vuosikymmenen alussa arvioitu noin 2000 pesivää paria .
LINTUHARRASTAJIA ERI VUOSIKYMMENILTÄ Helsingissä oli lintuharrastajia 1920-luvulla vähän .
Heidän retkeilynsä tapahtuivat vain keväisin ja retkikohteitakin oli niukasti ,  todennäköisesti vain Vanhankaupunginlahti ympäristöineen .
Tunnetuimpia tuon vuosikymmenen retkeilijöistä oli professori Pontus Palmgren ,  kansainvälisesti arvostetuimpia alan tiedemiehiämme ,  joka nuorena opiskelijana kierteli laajemmaltikin pääkaupungin ympäristöä ,  eikä juuri kohdannut muita linturetkeilijöitä  .
Suomen Lintutieteellinen Yhdistys  ( SLY )  perustettiin vuonna 1924 ,  jolloin se alkoi myös julkaista lintutieteellistä aikakausilehteä Ornis Fennicaa .
Lehden ensimmäisinä toimittajina olivat tunnetut ornitologit Ivar Hortling ja Einari Merikallio Rolf Palmgrenin avustamana.Tieteellisten kirjoitusten ja tiedonantojen lisäksi lehdessä julkaistiin myös retkiselostuksia ,  joista ensimmäinen oli SLY : n järjestämästä retkestä Viikkiin keväällä 1924 .
Ornis Fennica julkaisi jatkuvasti kirjoituksia ja tiedonantoja pääkaupunkiseudun linnuista .
Uusia lintuharrastajia hankittiin pääasiassa oppikoulujen luontokerhoista ,  joista kaikkein tunnetuimpia olivat Normaalilyseon Luontoseura ,  Helsingin Lyseon Versokerho ja Suomalaisen yhteiskoulun Amici Naturae .
Norssissa oli opettajana kuuluisa ornitologi K.E.Kivirikko ,  Kiffari ,  joka vei koululaisia kevätsunnuntaiaamuisin linturetkelle Vanhankaupunginlahdelle .
Myös Verso-kerholaisten tiedetään retkeilleen samoina aikoina .
Tunnettuja lintuharrastajia oli eri ammattiryhmissä .
Erityisen merkittävä panos oli Helsingin pitkäaikaisella palopäälliköllä Gösta Waseniuksella eli Palo-Wassella.Hän sai vuokrattua itselleen melkoisen kappaleen Vanhankaupunginlahden rantamaata yli 25 vuodeksi ja järjesti alueen vartioinnin palomiesten avulla .
Gösta Waseniuksen veli ,  hammaslääkäri Ernst Wasenius ,  Tand-Wasse oli myös innokas lintumies .
Hän harrasti linnunmunien keruuta ja suuren kokoelmansa vuoksi häntä kutsuttiin myös Muna-Wasseksi .
Tunnetut eläintieteilijäveljekset Esko ja Paavo Suomalainen aloittivat retkeilynsä myös 1920-luvulla .
Harrastajien määrä kasvoi tuntuvasti 1930-luvulla .
Edelleenkin oppikoulupojat olivat tärkeä ryhmä ,  mutta myös opiskelijat toivat täydennystä lintuharrastajien joukkoon .
Tunnetuimpia tämän ryhmän edustajia olivat Olavi Leivo ,  Antti Reinikainen ja Heikki Suomalainen .
Retkeilystä tuli vähitellen ympärivuotista ,  mutta uusia retkikohteita ei vielä kovin paljoa ollut tai sitten niitä ei tunnettu .
Suuria kansanjoukkoja lintuharrastus ei vielä ollut tavoittanut .
Naurulokkipopulaatio saavutti kasvunsa huipun 1930-luvulla .
Kannan suuruus saattoi olla jopa 12 000 paria .
Sota-aika katkaisi lähes kaiken harrastustoiminnan viideksi pitkäksi vuodeksi .
Vain uhkarohkeat jatkoivat lintuhavaintojen tekoa sota-aikana .
Toisen maailmansodan jälkeen lintuharrastus elpyi nopeasti ja harrastajamäärät alkoivat kasvaa .
Suomen luonnonsuojeluyhdistys järjesti lintukursseja vuodesta 1945 lähtien ja niihin liittyviä lintukerho- retkiä alettiin järjestää vuonna 1947 .
Retkikerhon perustajana mainitaan professori Niilo Söyrinki ja kerhon vetäjänä toimi pitkään maisteri Olavi Leivo .
Koska kerho oli hyvin naisvaltainen ,  alkoivat nuoremmat harrastajat leikillisesti kutsua ryhmää leivonnaisiksi .
Lintukerhon lopahdettua luonnonsuojeluliitto jatkoi retkitoimintaa ,  johon kirjoittaja osallistui usein oppaana .
Merkittävimpiä lintuharrastuksen innoittajina olivat koulujen luonnonhistorialliset kerhot ,  jotka houkuttelivat toimintaan mukaan linnuista ja luonnosta kiinnostunutta nuorta väkeä .
Yksityiskoulujen vanhimpia kerhoja oli vuonna 1935 perustettu Tehtaanpuiston yhteiskoulun Silmu-kerho ,  jonka jäsenenä ja myöhemmin kuraattorina kirjoittaja toimi pitkään .
Historiaan tämä koulu jää siitäkin syystä ,  että luontokerhojen yhteenliittymä ,  Luonto-Liitto perustettiin juuri tässä koulussa pääsiäisenä vuonna 1943 .
Luonto-Liitto edisti linturetkeilyä Helsingin alueella mm. palkitsemalla tutkimuksia ansiomerkeillä .
Lintuharrastajien järjestäytyminen edistyi harrastajamäärien kasvaessa .
Vuonna 1953 helsinkiläiset nuoret ornitologit perustivat Suomen Lintutieteellisen Yhdistyksen nuorisojaoston ,  joka koordinoi eri harrastusosastoja ja kokosi havaintotietoja .
Toiminta jatkui aina vuoteen 1974 ,  jolloin perustettiin Helsingin Seudun Lintutieteellinen Yhdistys Tringa ,  jonka toiminta-alueeksi määriteltiin pääkaupunkiseutu ja läntinen Uusimaa .
Yhdistys alkoi myös mainittuna vuonna julkaista jäsentiedotetta Tringaa.Yhdistyksen jäsenmäärä on nyt yli 1300 ja se on Suomen suurin paikallisjärjestö .
Yhdistys on järjestänyt säännöllisesti linturetkiä pääkaupunkiseudulla ,  mutta myös tunnetuille lintupaikoille eri puolille Suomea .
Lintuharrastajat osallistuvat aktiivisesti lintujen seuranatatutkimuksiin ja linturalleihin .
Vuonna 1956 Olavi Hildén ja Jukka Koskimies käynnistivät amerikkalaisen mallin mukaiset talvilintulaskennat ja pääkaupunkiseudulle syntyi toistakymmentä laskentareittiä .
Laskennan toteuttivat vapaaehtoiset nuoret ornitologit ,  joista osa on edelleen mukana tässä linnustonseurannassa .
Nykyään ohjelma on valtakunnallinen ja osa eläinmuseon ohjaamaa linnustonseuranatatutkimusta ,  joka toteutetaan kolmiosaisena syys- ,  talvi- ja kevätlaskentana .
Olavi Hildén oli primus motor myös linturallien syntymisessä .
Toukokuussa 1964 järjestettiin ensimmäinen lajinmetsästyskilpailu Uudellamaalla ja vuodesta 1969 otettiin mukaan syysralli.Nämä lajikilpailut ovat todennäköisesti ainakin osasyyllisiä siihen ,  että erilaiset linturallit yleistyivät eri puolilla maata .
Niistä oli vain lyhyt askel bongaamiseen eli lintuharvinaisuuksien etsimiseen ja mahdollisimman suuren lajimäärän keräämiseen tiettynä aikana tietyllä alueella .
Bongausta valvoo nykyään vuonna 1985 perustettu Bongariliitto ,  jonka toiminta on tehokkaasti organisoitu ja viestintään käytetään huippumodernia laitteistoa.Lintuyhdistysten katto-organisaatiolla ,  BirdLife Suomella on myös ajanmukainen tiedotusjärjestelmä eli lintuverkko internetissä .
HARRASTUSVÄLINEET Lintuharrastuksen tueksi oli aiemmin vaikea löytää kirjallisuutta .
Ensimmäinen suomenkielinen lintukäsikirja oli vuonna 1935 ilmestynyt Ivar Hortlingin Lintukirja ,  joka oli ilmestynyt ensin ruotsinkielisenä Ornitologisk handbok .
Perustietoa sai myös K.E.Kivirikon 1920-luvulla kirjoittamasta Suomen linnut -teoksesta sekä Melan Suomen luurankoiset -kirjasta .
Ensimmäinen kenttäopas oli Kalevi Raitasuon laatima Käytännön lintuopas vuodelta 1948 .
Olavi Hildén kirjoitti mainion Retkeilijän lintuopas-teoksen vuonna 1960 ja samalla vuosikymmenellä ilmestyivät suurteokset Suuri lintukirja ja Pohjolan linnut värikuvin .
Vihdoin myös saatiin lintuharrastajien käsiin suomenkielinen Peterson-Mountfort-Hollom-työryhmän tekemä kenttäkäsikirja Euroopan linnut .
Viime vuosikymmeninä lintukäsikirjoja on ilmestynyt useita ja voidaan jopa puhua lintukirjallisuuden tulvasta .
Linturetkeilyvarusteet ja välineet olivat pitkään vaatimattomia .
Vanhat huonot kiikarit olivat aarteita ,  harvoilla oli edes kumisaappaita ,  puhumattakaan muista retkeilyasusteista .
Retkillä liikuttiin arkivaatteissa ja oltiin tyytyväisiä.Välineistö alkoi kuitenkin parantua vähitellen .
Jo 1950-luvulla alkoi näkyä ornitologeja ,  joiden kaulassa roikkui arvokas Zeiss-kiikari ja 1960-luvun lopulla kaukoputket ilmaantuivat niemenkärkiin ja rannoille .
NÄHTYÄ JA KOETTUA LINTURETKELLÄ HELSINGISSÄ Ensimmäiset luontoretket tein partiopoikana heti toisen maailmansodan jälkeen ja pian olin loveen langennut lintuharrastaja .Lintuhavaintokirjat ,  kartat ,  muistikuvat ja valokuvat yli 50 vuoden ajalta ovat apunani kun tarkastelen Helsingin ympäristön muutoksia .
Sodan jälkeen Helsinki oli pieni kaupunki ,  jonka keskipisteenä oli rautatieaseman tienoot .
Tiheämpää taajama-asutusta oli pääratojen varsilla Haagassa ,  Tikkurilassa ja Malmilla kaupungin ulkopuolella .
Naurulokkipopulaatio alkoi pienentyä 1940-luvulla .
Pesivän kannan suuruus oli 5000
-
5500
paria .
Viiden vuosikymmenen aikana kaupunki on kasvanut valtavasti .
Alueliitosten ,  lähiöiden ja muun rakentamisen seurauksena kaupunkikuva on kokonaan muuttunut ja maantieteellinen keskipistekin on siirtynyt - Viikin pelloille !
Meitä oli useita eri koulujen lintuharrastajia ,  jotka retkeilimme ahkerasti Helsingin lähiympäristössä .
Autoja ei ollut ,  ei aina polkupyörääkään ,  joten joko kävelimme tai kuljimme raitiovaunulla .
Keväinen linturetki saattoi kestää varhaisista aamutunneista iltaan saakka .
Toukokuussa kävelimme aamuyöllä Lauttasaaren eteläkärkeen Ryssänniemeen tai Särkinokkaan ,  jotka olivat  ( ja ovat edelleen )  hyviä lintujen muutonseuraamispaikkoja .
Matkalla tähystelimme Pajalahden rantoja ,  joita silloin vielä ei ollut rakennettu .
Kevään kohokohta oli muuton seuraaminen eli staijaus  ( sana syntyi noihin aikoihin )  Lauttasaaren eteläkärjissä .
Matalan veden aikana saatoimme jopa mennä Hatulle eli pienelle luodolle Ryssänkärjen edustalla .
Joskus hullunrohkeina oikaisimme jäätä pitkin niemeltä toiselle ,  mutta aina jää ei kestänytkään ja seuraukset olivat hyvin märät ja kylmät !
Särkinokasta jatkoimme Tiirakarin- eli Hevosenkenkälahden rannoille .
Tuolloin Särkiniementien varret kasvoivat matalaa tiheää kuusikkoa ja rannoilla oli tuuhea tervalepikko ,  joista osa on vielä jäljellä .
Siellä täällä oli vaatimattomia puurakennuksia pikku puutarhoineen ja asukkaina hyvin eläinrakkaita ihmisiä ,  jotka mielellään keskustelivat linnuista .
Sittemmin rakennukset purettiin ja tien varteen syntyi massiivinen kerrostalomuuri ja rannan puolelle rivitalojen jono .
Rantaan rakennettiin kävelytie ,  jonka katkaisee vain venevarasto .
Linturetkemme jatkui usein Myllykalliolle ,  josta avautui laajat näkymät eri suuntiin ja sieltä saattoi hyvin seurata isojen lintujen muuttoa.Sittemmin Myllykallion puustoa on siistitty ,  mutta maisemat ovat säilyneet luonnonläheisinä ja Myllykalliolla on tällä hetkellä lintutorni .
Lauttasaaresta retki jatkui kohti Otaniemeä ja Laajalahtea .
Koivusaaressa oli 1950-luvun alussa laaja täyttömaa- ja kaatopaikka-alue ,  jonne talvisin kerääntyi monisatapäinen lokkiparvi .
Alueella on nykyisin venesatama .
Sinebrychoffin huvilan kohdalla tien pohjoispuolella oli rehevä lehtometsä ,  jonka läpi kulki vanha tie .
Tien varren koivuissa oli kyltti :  hundra marks vite område .
Milloin ja ketä varten tämä kielto oli asetettu ,  sitä emme arvanneet .
Nykyään tätä maisemaa hallitsevat suurteollisuuden pääkonttorit ja mittavat liikenneväylät .
Otaniemi oli 1940-luvulla kahden kartanon hallitsemaa peltoa ja lehtomaista metsää .
Erityisesti tervaleppäkorpien lintumaailma viehätti meitä .
Ehkä tämä sai aikaan siihen aikaan hyvin harvinaisen suoran luonnonsuojelutoiminnan tempauksen ,  jossa nuoret miehet häpeilemättä yrittivät estää tai vähintäänkin häiritä Otaniemen teknokylän rakentamista .
Laajalahteen työntyvä Otaniemen kärki ,  Lakgrundsudd ,  kuului reittikohteisiimme ja juuri sieltä lähti polku ,  jonka olivat talloneet edelliset retkeilevät sukupolvet .
Otaniemen pellot ovat täyttyneet rakennuksista ,  ja vanha kulttuurimaisema on saanut kokonaan uudenlaisen ,  kaupunkimaisen ilmeen .
Laajalahden länsi- ja luoteisrannat olivat laidunmaana ja rannassa viihtyvät hyvin kahlaajat ja avomaiden linnut .
Myöhemmin laidunnus loppui ,  järviruoko levisi ja maisema muuttui yksitoikkoiseksi ruovikoksi .
Alueen halki kulki tuo luonnonharrastajien polku ,  jonka paikalla tänä päivänä on pitkospuureitti ,  joka yhdistää vanhan ja Elfvikin uuden lintutornin .
Itse Laajalahti pensaikkorantoineen on edelleenkin parhaimpia lintulahtiamme .
Laajalahdelta retkemme jatkui joko Iso-Huopalahdelle ja Talin kautta Munkkiniemeen tai Pellavaniemen  ( Tarvaspään )  ja Tarvon saaren kautta Munkkiniemeen .
Tämä reitti oli melkoisen hankala ,  koska niemen ja saaren välinen siltayhteys oli lähes poikki ja kutsuimmekin pölkyistä ja lankuista kyhättyä siltarakennelmaa kolmentukisillaksi .
Munkkiniemen paras lintupaikka oli viemäriojan suu eli putkenpää .
Se haisi pahalleja oli täynnä tummaa liejuvettä.Paikka houkutteli runsaasti lintuja .
Tuo löyhkäävä oja tuli monelle retkeilijälle ikimuistoiseksi paikaksi .
Yritin kerran hypätä ojan yli ,  mutta putosinkin kaulaani myöten tuohon etovaan veteen .
Kotimatka raitiovaunussa oli kiusallinen kokemus - mutta tilaa järjestyi !
Mielenkiintoisen muutoksen ovat läpikäyneet myös Iso- ja Pikku-Huopalahti .
Ne olivat ruovikkoisia ,  rannoiltaan hyvin reheväkasvuisia merenlahtien perukoita ,  jotka olivat erinomaisia lintujen pesimä- ja levähdyspaikkoja .
Sittemmin lahdille perustettiin kaatopaikat ,  jotka varsinkin talvisin keräsivät melkoisia lintumääriä .
Myöhemmin Iso-Huopalahden jätevuori peitettiin ,  kunnostettiin ja sille rakennettiin kävelyteitä .
Merenlahdesta jäi jäljelle pieni poukama ,  jokaa säilytti alueen linnuille otollisena paikkana edelleenkin .
Hyvin haikeana muistelen niitä monia linturetkiä ja hetkiä ,  jolloin istuskelimme rupatellen ja eväitä syöden lahden rantapellolla olevan ladon seinustalla .
Toinen reitti ,  joka Elfvikistä suuntautui Iso-Huopalahdelle oli pidempi ja sen päämääränä olivat laajat rantaniityt ja pellot ,  jotka ulottuivat Bergansiin ja Leppävaaran kartanolle asti. Ne tutkittiin tarkoin ja sitten kuljettiin Talin golfkentälle ,  joka oli hyvä lintupaikka .
Tämäkin reitti vei Munkkiniemeen .
Usein tämä pitkä retki toteutettiin päinvastaisessa järjestyksessä eli aloitimme Pikku-Huopalahdelta ja varsinkin talvisin kiertelimme kaatopaikalla ,  josta sitten jatkoimme matkaa Reijolan ja Korpaksen kautta Munkkiniemen metsään ja Taliin .
Nämä tienoot ovat nykyään lähes kokonaan rakennetut .
Entisten puutarhapalstojen ja peltojen paikalla ovat mm. vakuutusyhtiön valtaisa pääkonttori ,  ostoskeskus ja Niemenmäen lähiö .
Munkkiniemen metsä muuttui Munkkivuoren asuinalueeksi ,  vain golfkenttä on ennallaan .
Naurulokkimäärä pieneni noin 4000 pariin 1950-luvun loppuun mennessä Varsinaisella kaupunkialueella retkikohteita oli vain muutama :  Rajasaaren jätevedenpuhdistamo ,  Hietaniemen hautausmaa ,  talvisin satamat ja Kaivopuisto ,  jonne muuttoaikoina saattoi kokoontua jopa kymmeniä harrastajia .
Kaivopuistossa käydään edelleenkin ,  mutta melu häiritsee nykyään entistä enemmän havainnointia .
Kasvitieteellinen puutarha on edelleenkin hyvä retkikohde etenkin tiputusöiden jälkeen ,  jolloin siellä voi tavata suuriakin määriä yömuuttajia .
Syyskuun lopulla 1999 puutarhassa tavattiin melkoinen lintuharvinaisuus ,  siperianuunilintu ,  Phylloscopus schwarzi !
1960-luvulla naurulokin pesimäkanta pysytteli 4000 parissa ja 1970-luvulla pesimäkanta vahvistui hieman .
Teimme retkiä myös kaupungin itäpuolelle eli lähinnä Vanhankaupunginlahden ja Viikin lintuparatiiseihin .
Kuljimme keskustasta raitiovaunulla Arabian tehtaiden lähelle päätepysäkille .
Usein jäimme pois jo Toukolassa ,  josta oli lyhyt matka laajoille rikkaruohokentille ,  jotka olivat hyviä lintupaikkoja .
Koko Vanhankaupunginlahden länsirannan täyttömaa-alue oli paljon pienempi kuin nykyään ja Arabian tehtaat sijaitsivat lähes vesirajassa .
Kulku jatkui Vantaanjoen yli Pornaistenniemelle ,  joka oli peltona 1940-luvulla ,  mutta tämäkin paikka on vuosien saatossa ränsistynyt surullisen sotkuiseksi ,  jonne retkeilijän houkuttelee vain uusi lintutorni piilokojuineen ja pitkospuut Lammassaareen ,  jonne on rakennettu lintutorni .
Varsinainen Viikki alkaa yliopiston koetilan peltojen ja rakennusten liepeiltä ja levittäytyy Vanhankaupunginlahden pohjois-ja koillispuolelle aina Malmin hautausmaan reunoille asti. Tämä suuren ruovikkolahden ,  hienojen lehtomaisten rantametsiköiden ,  peltojen ,  luhtaniittyjen ja laidunmaiden koostama viherparatiisi on pääkaupunkiseudun upeimpia retkeilykohteita .
Kirjoittaja on valinnut naurolokin tunnuslajiksi ja kuten on havaittu ,  lajin huippumäärät ylittivät 10000 pesivän parin rajan .
Se merkitsi ,  että poikasten kuoriutumisen jälkeen lahdella liikkui 40000 naurulokkia !
Naurulokit synnyttivät valtavan äänimaiseman .
Jos petolintu ilmestyi lahdelle koko tuo valtaisa lintumassa nousi ilmaan huutamaan ääni-infernona .
Se on muisto ,  jota ei voi unohtaa .
Naurolokkikanta romahti 1980-luvulla .
1992 todettiin 8 pesivää paria .
Muutaman vuoden ajan laji pesi Arabian täyttömaa-alueella .
Syksyllä 1999 naurulokki on kokonaan hävinnyt lahdelta .
Me kiertelimme Viikin ihastuttavia maisemia kaikkina vuodenaikoina .
Teimme joko puolen kierroksen lenkin ,  joka päättyi Latokartanon bussipysäkille ,  tai koko kierroksen Kasapeltojen ja Herttoniemen kautta Kulosaareen ,  josta lähdimme kotiin raitiovaunulla vanhaa puusiltaa pitkin .
. Viikin lisäksi itäpuolen retkikohteita olivat Vuosaaren niemet ja metsiköt ,  Östersundomin lahdet ja mm. Westerkullan Kasavuori .
Vuosaaressa Kallvikin niemi on säilynyt luonnonsuojelualueena ja erinomaisena lintupaikkana .
Me pääsimme jo 1950-luvulla ilman erikoislupia käymään Santahaminan Rivieraksi kutsutulla hietikko- ja lieterannalla kahlaajia ihastelemassa .
Helsingissä on edelleen monta erinomaista lintujen tarkkailupaikkaa .
Usein vaellan kaupungin eteläisiin niemenkärkiin .
Kuljen vaikkapa Vuosaaren Skatalle tai Kallvikin niemelle ,  Kustaanmiekan valleille Suomenlinnassa ,  Kaivarin kaltseille ,  tai Lauttasaaren eteläkärkeen .
Näkymä merelle on säilynyt ennallaan .
Se on levollinen ja silmä kantaa horisonttiin asti. Istahdan rantakivelle ,  aika katoaa katseeni levätessä meren kaukaisuudessa ,  mieleni saa syvän rauhan .
DOCEND 1088020716179643594260943184131578224313187 4845
DOCSTART 1088020716179643594260943184131578224313187 4846
InEnglish Ympäristöhistoria - Helsinki Ympäristöhistoria Helsinki Suomi Itämeri Maailma Navigaatio Etusivu Artikkelit Kirjat Poikkileikkaukset Projekti Muistitieto Yhteystiedot Sari Laurila Simo Laakkonen Yhteiskuntahistorian laitos Talous- ja sosiaalihistoria PL 54 Snellmanninkatu 14 A 00014 Helsingin yliopisto  " Uiminen on liikkumalla kylpemistä "  Aija Kaartinen  :   " Uiminen on liikkumalla kylpemistä "  .
Kirjassa :  Nokea ja pilvenhattaroita - Helsinkiläisten ympäristö 1900-luvun vaihteessa .
Toim .
Laakkonen Simo ,  Laurila Sari ja Rahikainen Marjatta .
Helsingin kaupunginmuseo ,  Narinkka 1999 :  62
-
74
.
Huomaa ,  että artikkelin väliotsikot liittyvät alkuperäisessä artikkelissa oleviin valokuviin ,  jotka on tästä lyhennetystä verkkoversiosta otettu pois  ( toim. huom. )  .
Uimaharrastus tuli muotiin Helsingissä 1800-luvun lopussa .
Muodin leviämisen takana olivat laajemmat muutokset eurooppalaisessa ajattelussa .
Tieteeseen perustuvan maailmankuvan synty ,  tekniset keksinnöt ,  ja teollistuminen olivat olleet edellytyksenä urheilukulttuurin muutokselle .
Urheilusta tuli elintärkeä osa terveydenhoitoa :  aktiivisella liikunnan harrastamisella voitiin ehkäistä sairauksia .
Uskottiin myös ,  että peritty tai hankittu tautitaipumus oli mahdollista kitkeä liikunnalla .
Sukupolvesta toiseen harjoitetulla urheilulla voitiin lääkäreiden mukaan harjoittaa ihmisrodun jalostusta  .
Ihmisen suhtautuminen luonnonympäristöön muuttui myös 1800-luvulla .
Mielikuva merestä pelottavana ja arvaamattomana luonnonelementtinä vaihtui ensin herrasväen ihailemaksi merimaisemaksi ja sen jälkeen ruumista virkistäväksi ja puhdistavaksi elementiksi .
Kylpeminen tuli muotiin ja pelko luonnonvoimia kohtaan hälveni .
Helsinki oli tunnettu kylpyläkaupunki 1830
-
1850
-luvuilla ,  mutta kylpijöiltä ei edellytetty uimataitoa .
Uimataito olikin tuolloin harvinaisuus .
Kylvyistä nautittiin sekä sisätiloissa että ulkona meressä .
Säännöllinen uimaopetus alkoi vasta ,  kun vuonna 1880 perustettiin Helsingfors Simskoleaktiebolag .
Sammakkona kuivalla maalla Uiminen on kylpemiseen läheisesti liittyvä taito ,  jota harjoitetaan kauempana rannasta sovittamalla taitavasti yhteen käsivarsien ja jalkojen liikkeet ,  lääkäri David Schulz von Schulzenheim määritteli vuonna 1793 .
Helsinkiläisten ensimmäinen uimaopettaja oli ruotsalainen upseeri ja miekkailun opettaja Gustav Mauritz Pauli .
Paulin vuonna 1830 perustama uima- ja voimistelulaitos ei kuitenkaan menestynyt kovin hyvin ,  koska hän sulki sen jo seuraavan vuoden keväällä ja matkusti Pietariin paremman suosion toivossa .
Uimaharrastus ei vielä ennen 1880-lukua ollut tullut Helsingissä kunnolla muotiin .
Elintärkeä taito Tuhansista järvistä ja merenrantakilometreistä huolimatta on harhaluulo ,  että suomalaiset olisivat aina olleet hyviä uimareita :  vielä 1940-luvullakaan uimataito ei ollut kovin yleinen.Uintia pidettiin pitkään lasten ja uhkarohkeiden harrastuksena .
Uimaopetuksen tarpeellisuutta perusteltiin hengenpelastustaidon hyödyllisyydellä .
Uiminen saattoi pelastaa hengen myös kuivalla maalla ,  sillä kylmä vesi karaisi .
Karaisun uskottiin suojaavan erityisesti influenssalta ,  tappavalta kulkutaudilta .
Yleisö on ,  missä uimarit ?
Kauppias Julius Tallbergin periaatteen mukaan varakkaan ihmisen oli tuettava yleishyödyllistä toimintaa .
Ajatustaan noudattaen hän rakennutti rakennusmestari Elia Heikelin kanssa suurelle yleisölle tarkoitetun uimalaitoksen Ursinin kallioille Merisatamaan vuonna 1887 .
Samaan aikaan perustettiin Helsingin ensimmäinen uimaseura ,  Helsingfors Simsällskap .
Uimakoulu toimi Ursinin uimalaitoksella ja aluksi myös Katajanokalla .
Simmis isännöi Ursinin uimalaitosta vuoteen 1934 asti ,  jolloin Ursinin uimala purettiin ja seura muutti puhtaammille vesille Uunisaareen .
Kaislikossa suhisee Vaikka kaupungin rantalaitureilta uiminen oli 1800-luvun alussa sakon uhalla kiellettyä ,  oli uimapaikkoja edelleen myös muualla kuin uimalaitoksissa .
Varakkaat helsinkiläiset uivat omistamallaan tai vuokraamallaan kesähuvilalla .
Työväestö jatkoi perinteistä uimakulttuuria luonnon helmassa .
Väinö Tanner kertoo muistelmissaan uimisesta  " epävirallisissa "  uimapaikoissa Hietaniemellä ,  Ruoholahdessa ,  Jätkäsaaressa ,  Hietasaaressa ja muuallakin ,  missä ei ollut sen paremmin pukukoppeja kuin varsinaista uimalaitostakaan .
Liput liehuen Kaupungin asukkaiden liikuntaharrastukset olivat selvästi sidoksissa yhteiskuntaluokkaan .
Ensimmäiset uimahuoneet olivatkin pelkästään herrasväen käyttöön tarkoitettuja .
Työväestöllä oli mahdollisuus harrastaa uimista vasta kun kaupunki alkoi ylläpitää työväelle tarkoitettuja uimalaitoksia .
Ensimmäiset työväen uimalat rakennettiin jo 1860
-
1870
-luvuilla Siltavuorenrantaan ja Munkkisaarensalmeen .
Ne olivat huomattavasti vaatimattomampia kuin herrasväen käyttöön varatut .
Helsingissä oli 1900-luvun alussa ainakin kahdeksan uimalaitosta eri puolilla kaupunkia .
Aidatut reviirit Helsingfors Simsällskap-Helsingin Uimaseura oli miltei kolmekymmentä vuotta pääkaupungin ainoa uimaseura .
Työväen urheiluseura Jyry järjesti myös uimaopetusta muun toimintansa yhteydessä vuodesta 1907 .
Kieliriidat ja sukupolvien välinen kuilu synnyttivät vuonna 1916 uuden suomenkielisen uimaseuran Helsingin Uimarit .
Se syntyi urheiluseura Veikkojen uimaosaston perustalle ja seuraan liittyivät myös useat Helsingin Uimaseuran jäsenet .
Neljäs uimaseura ,  Helsingin Työväen Uimarit perustettiin vielä 1922 .
Uimaseurat ,  kuten siihen aikaan muukin järjestötoiminta ,  oli tuolloin täydellisesti sen ajan poliittisten suuntausten mukaan jakautunut .
Helsingfors Simsällskap oli ruotsinkielisten hallitsema ,  Helsingin Uimarit suomenmielisten ,  Jyry kannatti kommunistista suuntausta ja HTU sosiaalidemokraattista .
Uimalaitoksetkin saatiin jaettua seurojen kesken :  Helsingfors Simsällskap isännöi Ursinin uimalaitosta ,  Helsingin Uimarit Humallahtea ,  Jyry Mustikkamaata ja Helsingin Työväen Uimarit Kyläsaarta .
Helsingin kaupunki omisti kaikki nämä uimalaitokset .
Liejua ja kokkareita Vakavaksi ongelmaksi uimaharrastajille koitui rantavesien saastuminen .
Jo vuonna 1907 Siltavuorenrannan ja Haapaniemen uimalaitokset jouduttiin sulkemaan kaupungissa raivonneen lavantautiepidemian vuoksi .
Munkkisaarensalmen ja Siltavuorenrannan uimalaitokset purettiin vuonna 1908 rapistuneina ja veden likaisuuden vuoksi .
Saman kohtalon koki Haapaniemen uimahuone neljä vuotta myöhemmin .
Helsingfors Simsällskapin edustajat kirjoittivat 1911 Hufvudstadsbladetissa ,  että uusien sopivien uimapaikkojen löytäminen tuotti paljon päänvaivaa .
Kaupungin laboratorion tutkimusten perusteella vesi oli tuolloin kaikkialla kaupungin ympäristössä niin saastunutta ,  että tuskin minnekään saattoi ajatella perustettavan uimalaitosta .
Eero Salola muistelee helsinkiläispoikien rantaleikkejä 1910-luvun Katajanokalla seuravasti :   " Hauskimpia leikkejä kuitenkin oli bongnaaminen rantavesien lietteissä .
Viemärit näet tyhjensivät sisältönsä suoraan veteen ja noista sisällöistä muodostui lietekerroksia ,  ruskeanvihreitä ,  löyhkääviä .
Rohkeimmat ryhtyivät keinumaan eli bongnaamaan noilla kelluvilla kerrostumilla .
Leikki oli ratkiriemullista ja jännittävää - niin kauan kuin oli .
Ilo loppui lyhyeen ,  kun joku pojista oli ponnahtanut hyppyvauhtiin niin korkealle ,  että solahtikin lieteturpeen läpi kainaloitaan myöten jäteliejuun .
En muista ,  hurrattiinko ensin ,  sitten kuitenkin säikähdettiin .
Miesvoimin saatiin uponnut kuiville .
Mutta siitä vasta puuhat alkoivat .
Sen ajan termejä käyttääkseni poika oli ihka gönninen ja döftasi kamalasti .
Yltyleensä liejuuntuneena hänen oli vaikea liikkua .
Onneton kaveri saatiin vedetyksi kotiinsa Kauppiaskadulle .
Ruskeanvihreä juova jäi katuun osoittamaan taipaletta .
Ranta ilman rajoja Helsingin keskustassa sijainneet uimalaitokset jouduttiin vähitellen purkamaan meriveden saastumisen ja kaupunkiasutuksen laajenemisen vuoksi .
Virallinen uimaranta pukukoppeineen oli uutuus 1900-luvun alun Helsingissä .
Avoimet ,  yhteiset ja ilmaiset uimarannat alkoivat kasvattaa suosiotaan maksullisten ,  suljettujen ja sukupuolten mukaan erillisiin osastoihin jaettujen uimahuoneiden kustannuksella .
Monet ruskettivat itseänsä muodikkaissa uimapuvuissaan esim. Munkkiniemen rannassa .
Hietarantaan rakennettiin vuonna 1930 pukukopit .
Lämpimät kesät ja kansallishenkinen urheiluinnostus kokosivat rannoille 1930-luvulla valtaisan määrän auringonpalvojia ja uimareita .
Nykyisin enää Seurasaaressa voi vielä käydä koettamassa vanhanajan meriuimalan tunnelmaa .
Seurasaaren uimalaitos jäi lopulta Helsingin viimeiseksi aidatuksi ,  maksulliseksi ,  sukupuolten mukaan eri osastoihin jaetuksi meriuimalaksi .
Takaisin Nokea ja pilvenhattaroita kirjaan .
DOCEND 1088020716179643594260943184131578224313187 4846
DOCSTART 1088020716179643594260943184131578224313187 4847
InEnglish Ympäristöhistoria - Helsinki Ympäristöhistoria Helsinki Suomi Itämeri Maailma Navigaatio Etusivu Artikkelit Kirjat Poikkileikkaukset Projekti Muistitieto Yhteystiedot Sari Laurila Simo Laakkonen Yhteiskuntahistorian laitos Talous- ja sosiaalihistoria PL 54 Snellmanninkatu 14 A 00014 Helsingin yliopisto Itämeren tyttären likaiset helmat Simo Laakkonen  :  Itämeren tyttären likaiset helmat .
Kirjassa :  Nokea ja pilvenhattaroita - Helsinkiläisten ympäristö 1900-luvun vaihteessa .
Toim .
Laakkonen Simo ,  Laurila Sari ja Rahikainen Marjatta .
Helsingin kaupunginmuseo ,  Narinkka 1999 :  108
-
138
.
Esipesu Helsingin kaupunginlääkärin mukaan Helsingin rantavedet eivät kelvanneet 1800-luvun lopussa mihinkään muuhun kotitalouskäyttöön kuin pyykin huuhteluvedeksi .
1900-luvun alussa ne eivät kelvanneet enää siihenkään .
Helsinkiä ympäröi kaupunkilaisten näkökulmasta lähes käyttökelvottomaksi pilattu meri .
Itämeren tyttären helmat likosivat jätevedessä .
Pyykinpesu on ja oli merkittävää työtä ,  jolla naiset ylläpitivät ihmisarvoista elämää .
Työläisperheet saivat siitä lisäksi osan toimeentulostaan .
Aivan 1900-luvun alkuun saakka lähes kaikkien helsinkiläisten pyykki huuhdeltiin kaupungin rantavesissä .
Pesijät ,  köyhät naiset olivat tiiviisti tekemisissä niin meren kuin jätevesien kanssa .
Itämeren tyttärentytärten ,  pyykkäreiden ,  esiliinojen helmat likaantuivat myös rantavesissä .
Vuonna 1911 peräti kolme helsinkiläistä naisjärjestöä teki valituksen rantavesien pilaantumisesta .
Pyykin huuhtelusta tuli yhteiskunnallinen ympäristöongelma .
Mutta miksi valitus tehtiin juuri tuolloin ?
Pyykkikori tarjoaa erinomaisen arkisen väylän tarkastella Helsingin merialueen pilaantumisen ja eri ihmisryhmien välisiä suhteita .
Vastauksia merellisiin kysymyksiin haetaan maalta :  Helsingin ,  naisten työolojen ja yhteiskunnallisen aseman muutoksesta 1900-luvun vaihteessa .
Näitä muutoksia ei aiemmin oli juurikaan selvitetty .
Myös pyykinpesun historia pääkaupungissa on tärkeydestään huolimatta jäänyt ansaitsemaansa huomiota vaille .
Pyrkimyksenäni on pukea Helsingin historialle esiliina ja katsoa miltä Itämeren tytär näytti vuosisadan alussa ympäristön ja yhteiskunnan näkökulmasta .
Jäinen huuhteluallas :  Suomenlahti Perinteisesti pyykit pestiin pari kertaa vuodessa .
Vaatteet pestiin kotona saunassa tai pyykkituvassa ,  jonka padasta sai kuumaa vettä .
Lipeällä tai saippualla pesun jälkeen pyykki vedettiin rattailla tai kelkalla lähimpään rantaan kartuttavaksi ja huuhdeltavaksi .
Rannasta märkä pyykki kuljetettiin takaisin kotiin ja ripustettiin pihalle tai vintille naruille kuivumaan .
Lopuksi pyykki mankeloitiin ,  silitettiin ja laskostettiin vaatekaappeihin .
Yläluokan ja usein keskiluokankin perheenemännät pesettivät pyykkinsä piioilla tai ammattipyykkäreillä .
Suuri enemmistö Helsingin naisista pesi ja huuhteli itse perheensä likapyykin .
Pyykin huuhtelu meren rannalla luonnon helmassa saattaa olla miellyttävää auringon kilon välkehtiessä kesäisen meren selällä .
Mutta kylmänä ,  tuulisena tai sateisena kesänä ,  tai keväällä tai syksyllä ,  ei pyykinpesu suojattomalla rannalla ollut kadehdittavaa työtä .
Talvella on oma erityinen asemansa pyykinpesun historiassa .
Talvet ovat etelärannikolla näennäisesti lauhempia kuin sisä-Suomessa ,  mutta jäälakeudelta puhaltava tuuli tekee pakkasilmasta vielä kylmemmän .
Talvella pyykit huuhdottiin avannossa .
Märät ,  raskaat pyykit huuhdeltiin paljain käsin varoen etteivät arvokkaat lakanat päätyneet Ahdin vuoteeseen .
Vesi avannossa oli nolla-asteista ,  mutta viima oli usein vielä jäätävämpi .
Siten pyykin vääntäminen käsivoimin oli vielä huuhteluakin koettelevampaa työtä .
Raskas työ ,  märkä pyykki ja sulava lumi kastelivat avannolla työhön kyyristyneen pyykkärin :  kuuma ja kylmä hiki vuorottelivat .
Jääkylmä merivesi ja lumipyry kangistivat niin paljaat sormet kuin muutkin jäsenet .
Tuulensuojaksi pystytetystä kankaasta ei ollut apua 20
-
30
asteen pakkasessa .
Jäinen Suomenlahti levisi pyykkärien edessä kuin hyinen suuri ,  valkoinen lakana ,  joka riepotteli mielin määrin naisia .
Aikalaiset kiinnittivät huomiota Helsingin rantojen kylmään murhenäytelmään .
Ongelmat eivät rajoittuneet työoloihin merenrannassa :   " Kuka tahansa lääkäri voi kertoa sairaiden pyykkäreiden kurjuudesta ja hädästä ,  jokainen kansalainen kaupungin laidalla voi kertoa ,  kuinka lapset palelevat ja näkevät nälkää ,  kun äiti on sairaana ,  ja syy on yhteiskunnan .
Pyykkäreiden työtä jäällä talvipakkasessa pidettiin kaupungille häpeällisenä  " ihmisrääkkäyksenä "  .
Yleisönosastoissa pyydettiin muistamaan pyykkäreitä aikana ,  jolloin eläinsuojeluun kiinnitettiin jo kiitettävää huomiota .
Erilaisten suojien rakentamista pyykkäreille oli esitetty 1800-luvun puolivälistä alkaen .
Esimerkiksi talvisaikaan tyhjiä uimahuoneita ehdotettiin vuokrattavaksi huuhteluhuoneiksi .
Yksityiset kaupunkilaiset rakennuttivat Pitkänsillan kupeeseen vuonna 1864 Helsingin ensimmäisen valaistun ja lämmitetyn huuhteluhuoneen .
Sen käyttö oli kuitenkin maksullista .
Helsingin kaupunki alkoi rakentaa yleisessä käytössä olevia huuhteluhuoneita 1800-luvun lopulla ja vuosisadan vaihteessa Helsingissä oli kymmenkunta kunnallista huuhteluhuonetta .
Mikään muu ammattiryhmä ei ollut Helsingissä ollut niin luonnon armoilla kuin naispyykkärit ennen huuhteluhuoneita .
Huuhteluhuoneet eivät lämmittäneet merivettä ,  jossa pyykit piti edelleen huuhdella ,  mutta ainakin pahimmat lumipyryt ja vihurit pysähtyivät kunnalliseen lautaseinään .
Puutteistaan huolimatta huuhteluhuoneet merkitsivät huomattavaa parannusta helsinkiläisnaisten työoloihin .
Pyykkäreiden elinkautinen Helsingin Siperiassa ,  Suomenlahden jäällä ,  päättyi .
Konepesu :  mahdollisuus vai uhka ?
Maaliskuussa 1884 avattiin Helsinkiin ensimmäinen koneistettu itsepalvelupesula .
Pesularakennus oli komea kaksikerroksinen kivitalo Pitkänsillan korvassa Kruununhaassa .
Alakerrassa oli vaatehuone pyykkäreille ja lukittavia altaita ,  joihin pyykki voitiin jättää yöksi likoamaan .
Salissa oli 24 saippuaa säästävää pesuallasta ,  joihin sai uudenaikaisesti hanoista kylmää ja kuumaa vettä .
Vaatteet saattoi myös pestä lipeähöyryssä ja ne huuhdeltiin merivedellä altaissa salin keskellä .
Höyrylingon jälkeen pyykin saattoi kuljettaa kevyesti hissillä kuivaushuoneeseen yläkertaan ,  jossa oli myös höyrymankeli ,  silityslautoja sekä kaikkein tärkein :  hella pyykkäreiden kahvipannuille .
Helsingin vaikutusvaltainen väestönosa pyrki näin tarjoamaan pyykkienpesulle uudenaikaisen ja tehokkaan vaihtoehdon .
Pitkänsillan rannan itsepalvelupesulan suunnitteli Theodor Höijer ,  Helsingin tunnetuimpia arkkitehtejä ,  yhdessä insinööri K.M.Moringin kanssa .
Pesulan koneet oli rakennettu Hakaniemessä Osebergin konepajassa ,  ja vesi- ja viemäritöistä huolehti Robert Huberin yritys .
Taustavoimana oli hyväntekeväisyysyhdistykseksi mielletty Helsingfors Tvättinrättning -osakeyhtiö ,  jonka hallituksen puheenjohtaja oli suurliikemies ,  tehtailija F.M.Grönqvist .
Hän oli tutustunut vastaaviin pesuloihin Pariisissa ,  Berliinissä ja Wienissä .
Pesulan avulla Helsinki haluttiin kohottaa kaupungiksi kaupunkien joukkoon .
Pesulaa markkinoitiin laajalla mainoskampanjalla ,  ja rouvat saattoivat vaivattomasti tilata pyykkipäivän piioilleen puhelimitse numerosta 352 .
Avajaisviikolla pesulan käyttö oli ilmaista :  laitoksen kaikki pesupaikat olivatkin ensimmäisinä päivinä ahkerassa käytössä .
Hufvudstadsbladet kysyi kuitenkin varovaisesti ,  kuinka kallista ja yleistä laitoksen käyttö olisi jatkossa .
Avajaistarjousviikkoa seurasi asiakaskato .
Pesulayhtiön hallitus joutui alentamaan käyttömaksua 30 pennistä 25 penniin tunnilta ,  sillä pesulan käyttöasteen nostamiseen oli aihetta .
Rakentamiskustannuksista yli puolet oli katettu osakeyhtiön ottamalla lainalla .
Mutta pesulan käyttö väheni entisestään huhtikuussa ,  ja kesällä 1885 vaikutti ,  kuin koko laitoksen olemassaolo olisi unohtunut .
Syksyllä uutisten sävy oli jo alistuneen syyttävä :   "  .. voi kestää pitkään ,  ehkä useita vuosikymmeniä ,  ennen kuin uusi vastaava laitos saadaan käyttöön "  .
Yksityinen pesula oli rakennettu vastaukseksi rouvasväen vaatimuksiin .
He olivat valittaneet pitkän talven ,  kovan ilmaston ,  kalliin työvoiman ja pesuaineiden sekä ahtaiden kotiolojen pyykinpesulle aiheuttamia ongelmia .
Vanhat tavat istuvat syvällä "  ,  kommentoi Hufvudstadsbladet .
Asetetut odotukset olivat pettäneet pahasti :  vanhoillisuus pesi edistyksen ja Helsingfors Tvättinrättning -osakeyhtiö huljahti pesuveden mukana mereen .
Hyväntekeväisyyden piti olla taloudellisesti kannattavaa .
Pyykinpesu palasi luonnon helmaan .
Pyykinpesu ja rantavesien tila Kasvavan kaupungin viemärivedet ,  roskat ja laivaliikenne likasivat rantavesiä ,  joten pyykkärit joutuivat huuhtelemaan pyykin yhä likaisemmassa vedessä .
Vuonna 1878 vaadittiin pääkaupungin lehtien yleisönosastoissa pyykinpesun ja huuhtomisen lopettamista Eteläsataman perukassa veden saastaisuuden vuoksi .
Vähän myöhemmin vaadittiin Pitkänsillan vieressä sijainneen huuhtelulautan siirtämistä muualle samasta syystä .
Muutama vuosi tapauksen jälkeen paikalle rakennettiin Helsingin ensimmäinen itsepalvelupesula ,  joka niinikään otti huuhteluvetensä samasta paikasta Pitkänsillan kupeesta .
Valitukset meriveden likaisuudesta pysyivät satunnaisina ,  kunnes kaupungin terveystutkimusten laboratorion vt. johtaja Gustaf Bergman teki ensimmäisen laajan selvityksen Helsinkiä ympäröivän merialueen tilasta .
Bergman ,  Helsingin yliopistosta vastavalmistunut kemisti ,  tutki kesällä 1908 vesien tilaa erityisesti kaupungin uima- ja huuhteluhuoneissa .
Hän otti yli 1000 vesinäytettä ,  jotka analysoitiin Helsingin terveystutkimusten laboratoriossa veden pilaantumisasteen selvittämiseksi .
Bergman ei kirjannut raporttiinsa pelkkiä numeroita .
Hän kuvasi Helsingin rantavesien tilaa hyvin selväsanaisesti :   " Lopputuloksena tästä kaikesta laskuvedestä on ,  että Busholman salmessa ,  Ruoholahden huuhtomishuoneessa ja uimahuoneessa voi nähdä lietemöhkäleiden uiskentelevan ympäri ,  kaasuja nousee ja kloaakin haju tuntuu. "  .
Bergman teki Katajanokan huuhteluhuoneessa myös käytännöllisen kokeen nenäliinoilla .
Merivedessä huuhdeltuun pyykkiin jääneiden bakteerien lukumäärää hänen ei ollut mahdollista selvittää ,  siksi hän kehitti yksinkertaisen keinon saada selville mahdollinen bakteerimäärä ,  joka saastuneesta vedestä jää pyykkiin .
Hän desinfioi kolme tavallista nenäliinaa keittämällä ,  minkä jälkeen hän huuhteli yhden nenäliinan huuhteluhuoneen merivedessä ,  jonka bakteeripitoisuuden hän oli etukäteen laskenut olevan 51 200 coli commune -bakteeria kuutiosenttimetrissä .
Kuinka monta bakteeria tarttuukaan yhteen lakanaan ,  puhumattakaan koko pyykistä ,  kun se huuhdellaan jossain huuhteluhuoneistamme ?  "  ,  Bergman kirjoitti raportiinsa .
Vertailun vuoksi maisteri Bergman huuhteli vielä kaksi steriiliä nenäliinaa vesijohtovedessä ,  joka sisälsi vain 153 kolibakteeria kuutiosenttimetrissä .
Toisen nenäliinan huuhteluastian vedestä löydettiin 72 tunnin kuluttua yksi bakteerikasvusto ,  toisesta ei yhtäkään .
Bergman epäili ,  saattoiko merivedessä huuhdeltua pyykkiä lainkaan kutsua puhtaaksi .
Mikroskoopin ja kolmen nenäliinan avulla nuori tutkija kykeni kyseenalaistamaan koko Helsingin silloisen viemäri- ja pyykinpesujärjestelmän järkevyyden .
Hufvudstadsbladetin pakinoitsija oli tutustunut Bergmanin tutkimustuloksiin ja ehdotti pesulaitoksen perustamista kolera-altaaseen .
" Huonoon maineeseen joutuneen altaan vesi on kuitenkin kaikkein puhtainta vettä ,  vain 42 000 bakteerikoloniaa .
Se ei ole mitään verrattuna muiden huuhteluhuoneiden vesiin .
Näin voi myös asian ymmärtää ,  mikäli ei haluta olettaa veden olevan siellä niin likaista ,  että jopa bakteerit voivat pahoin .
Bergman ei jättänyt tilanteen vakavuutta epäselväksi kenellekään eikä etenkään päätöksentekijöille .
Tutkimuksella oli kaksi päävaikutusta .
Se nosti pyykinpesun ja huuhtelukysymyksen tieteen arvovallan tuella yleisen mielenkiinnon kohteeksi .
Pyykin huuhtelusta oli tullut merkittävä ongelma meriveden pilaantumisen vuoksi .
Toiseksi tutkimuksesta kävi ilmi ,  että Helsinki oli huuhteluongelma ratkaisemisessa pohjoismaisia pääkaupunkeja jäljessä .
Niin Kööpenhaminassa kuin Tukholmassa suurin osa pyykeistä saatettiin jo huuhdella vesijohtovedellä .
Yhteiskunnallinen ympäristöongelma :  huuhteluhuoneet Viemärinsuiden muodostama helminauha koristi 1900-luvun alussa Itämeren tyttären rinnusta .
Puhdasta vettä ei löytynyt enää mistään rannasta kantakaupungin alueella .
Merialueen pilaantumisesta tuli yhteinen ympäristöongelma kaupungin koko väestölle .
Se ,  miten eri ihmiset ja väestöryhmät käsittivät asian ,  vaihteli kuitenkin huomattavasti .
Kaikki eivät tarvinneet Bergmanin tutkimusta havaitakseen ongelmien olemassaolon .
Toukokuussa 1908 Hufvudstadsbladetin yleisönosastossa kirjoittaneen helsinkiläisen perheenemännän mukaan pyykinpesu sujui omalla painollaan hyvin varustetuissa pesutuvissa ,  joissa oli vesijohto ,  valaistus ja lämmitys.  "  ...mutta lopuksi pyykit täytyi viedä johonkin kaupungin huuhteluhuoneista "  .
Vaateparret piti huuhdella jääaltaassa ,  jonka vesi oli saastunutta ,  likaista ja pahalle haisevaa .
Kirjoittaja epäili ,  ettei parempaa keinoa tautien levittämiseksi oltu keksittykään ja ihmetteli ,  kenen vastuulla huuhteluhuoneiden puhtaus oli .
Kaupunki ryhtyi tällä kertaa ripeästi toimenpiteisiin .
Terveydenhoitolautakunnan tarkastaja totesi viemärivesien pilanneen Siltavuorenrannan ja Eläintarhantien huuhteluhuoneiden veden .
Kaupunginlääkäri ja rakennusmestari sulkivat nämä kaksi huuhteluhuonetta viikon sisällä perheenemännän kirjoituksesta .
Helsingin kaupunki oli joutunut sulkemaan huuhtelulauttoja ja -huoneita aikaisemminkin .
Vuonna 1877 kaupungininsinööri oli päättänyt rakennuttaa avoimen huuhtelulautan Hietalahteen ,  jossa meriveden oli katsottu olevan puhdasta .
Toistakymmentä vuotta myöhemmin kaupungin terveystarkastaja havaitsi aallonmurtajien sisäpuolella veden sisältävän niin paljon bakteereita ,  että se oli verrattavissa koostumukseltaan ja hajultaan viemäriveteen .
Terveystarkastaja suljetutti huuhtelulautan ,  vaikka alueen asukkaat käyttivätkin sitä  " silminnähden vilkkaasti "  .
Vaatteita oltiin valmiit pesemään saastuneessa vedessä ,  kun järkeviä vaihtoehtoja ei ollut .
Huuhtomahuoneita koskenut seurantatutkimus vahvisti yleisöosaston perheenemännän arvion huuhtelupaikkojen surkeasta veden laadusta .
Kaupungin terveyslaboratorio otti vuonna 1911 näytesarjoja 11 huuhteluhuoneesta .
Kaikissa niissä veden havaittiin olevan kellanruskeaa ,  sameaa ja useissa lisäksi  " höytäleistä ,  pahanhajuista ja löyhkäävää "  .
Bakteerit puhuivat selvää kieltä ,  missä puhtaan ja likaisen veden raja kulki .
Pihlajasaaren luona meriveden bakteeripitoisuus oli vain 400 bakteeria .
Harvaanasutun Kyläsaaren huuhtomahuoneen vesi oli melko puhdasta ,  keskimääräinen bakteeripitoisuus oli 16 700 .
Pitoisuudet saastuneimmassa Ruoholahden huuhtomahuoneessa olivat 602 000 bakteeria kuutiosenttimetrissä ,  arvot olivat Kyläsaaren pitoisuuksiin nähden lähes nelikymmenkertaiset .
Merkittävä vaikuttaja huuhteluhuonekysymyksessä oli kaupunginlääkäri Wilhelm Sucksdorff ,  joka oli vuonna 1896 julkaissut väitöskirjansa Saksassa kaupunkien pyykinpesun bakteerianalyyseistä .
Vuonna 1910 hän esitti uusia ulkomaisia tutkimustuloksia pyykinpesun hygieenisyydestä .
Tutkimusten mukaan pesty pyykki ei ainoastaan likaantunut viemärivesistä ,  vaan pyykki itsessään saastutti vettä !
Vesikäymälän ulosteiden mukana rantaveteen joutui lähinnä kolera- ,  lavantauti- ja tulehdusbakteereita .
Sairaiden vaatteista saattoi pesussa joutua meriveteen edellisten lisäksi mitä moninaisempia mikrobeja ,  kuten keuhkotautibakteereita .
Väitettä ei voinut sivuuttaa käsien pesulla ,  koska keuhkotauti oli 1900-luvun vaihteessa suurin yksittäinen kuolinsyy niin Helsingissä kuin koko Euroopassa .
Talvella 1911 terveydenhoitolautakunta suljetutti erittäin likaisen veden vuoksi yleiset huuhteluhuoneet Pohjoissatamassa ,  Kaivopuistossa ,  Ruoholahdessa ja Munkkisaaressa .
Varmaa tietoa ei ole siitä ,  suljettiinko jossain vaiheessa kaupungin kaikki huuuhteluhuoneet .
Kevättalvella 1911 oltiin kuitenkin tilanteessa ,  jossa valtaosa kaupungin huuhteluhuoneista oli suljettu ja useiden huuhtelulauttojenkin käyttö oli kielletty .
Terveydenhoitolautakunta pystytti Helsingin niemelle Pyykinpesu kielletty -taulun .
Mahdollisesti lautakunnan ajatuksena oli se ,  että huuhtelussa saatettaisiin siirtyä nopeastikin merenrannalta pesutupiin ja huuhteluun vesijohtovedellä .
Lautakunta ei ehkä ymmärtänyt ,  kuin monimutkaisesta muutoksesta itse asiassa oli kyse .
Välittömän ongelman aiheutti se ,  että lautakunta ei osoittanut mitään vaihtoehtoisia paikkoja pyykin huuhteluun .
Tilanteesta muodostui surkuhupaisa .
Luonnon pyykkäreille aiheuttama vuosisatainen ongelma oli saatu pääosin ratkaistua huuhteluhuonein .
Mutta vain kymmenkunta vuotta sen jälkeen kun huuhteluhuoneet oli vihdoin viimein saatu käyttöön ,  ne suljettiin uuden ympäristöongelman takia .
Perheenemäntien kirjo- ja valkopyykit menivät sekaisin .
Pyykit oli tietenkin pestävä ja huuhdeltava .
Pyykkärit joutuivat hakkaamaan lukittujen huuhteluhuoneiden viereen avantoja voidakseen huuhdella pyykit meressä .
Ympäristöongelman vaikutuksesta osan pesijättäristä oli palattava Suomenlahden jäälle luonnon armoille .
Kun terveydenhoitolautakunta lähti sutta pakoon ,  saivat pyykkärit jälleen karhun vastaansa .
Kolme naisjärjestöä pyykinpesun puolesta Naiset olivat esittäneet sanomalehdissä vuosikymmenien mittaan yksittäisiä huomioita Helsinkiä ympäröivän veden epäilyttävästä laadusta ja sen aiheuttamista ongelmista .
Vuonna 1911 meriveden saastuminen sai kuitenkin kolme helsinkiläistä naisjärjestöä vaatimaan Helsingin kaupungilta toimenpiteitä tilanteen parantamiseksi .
Tällä kertaa toiminta perustui järjestövoimaan ja huolellisesti laadittuihin kirjelmiin ,  jotka oli kohdistettu suoraan Helsingin kaupungin ylimmille päättäjille .
Toiminta merkitsi naisten voimakasta astumista esiin ympäristöasioissa ,  ehkä voimakkainta Suomessa siihen mennessä .
Vaatimusten takana oli kolme eri järjestöä :  Kvinnoförbundet Hemmet ,  Husmoderförbund ja Helsingin pyykkärien ammattiosasto .
Näiden kolmen järjestön taustalla oli maan ensimmäinen varsinainen naisasialiike Suomen Naisyhdistys ,  joka oli perustettu vuonna 1884 .
Kvinnoförbundet Hemmet edusti yhteiskunnan kermaa .
Ohjelmansa mukaisesti yhdistys pyrki parantamaan kotien  " siveellisiä ,  älyllisiä ja aineellisia voimavaroja "  .
Yhdistyksellä oli kokouksia noin kerran kuussa lukuunottamatta kolmen kuukauden kesätaukoa monien jäsenten muuttaessa kesähuviloille maalle tai saaristoon .
Vuonna 1911 kokouksissa keskusteltiin vaivattomasta muutosta ,  palvelijoiden iltapäivävapaasta ,  uusista puhdistusvälineistä ja vesi- ja viemäriasioista .
Yhdistyksen puheenjohtajana toimi 11 vuoden ajan Edla Lovisa Freudenthal ,  joka oli professori Axel Olof Freudenthalin puoliso ja tilanomistaja Fredrik Winbergin tytär .
Hän oli varttunut Dresdenissä ja opiskellut Pariisissa .
Edla Freudenthal oli koulutukseltaan opettaja .
Hän oli myös perustamassa Husmoderförbundetia .
Työnantajat ,  rouvat perustivat Husmoderförbundetin vastapainoksi vuonna 1898 perustetulle Helsingin Palvelijataryhdistykselle ja sen vaatimuksille työajan lyhentämisestä .
Husmoderförbundetin tavoitteena oli estää rouvia palkkaamasta palvelijattaria ,  jotka vaativat työajan lyhentämistä ,  siis eräänlainen työsulku .
Yhdistys kokoontui myös kerran kuussa kesätaukoa lukuunottamatta .
Vuonna 1911 Husmoderförbundet keskusteli lasten kasvatuksesta ,  partioliikkeen hyödyllisyydestä ,  palvelijatarkysymyksestä ,  silittämisestä ja keittämisestä sähkön avulla sekä huuhteluhuoneista .
Kyseessä oli ruotsinkielisen sivistyneistön rouvien järjestö .
Sen puheenjohtaja Johanna Schybergson oli Helsingin yliopiston yleisen historian professorin ,  svekomaani ,  Magnus Gottfried Schybergsonin puoliso .
Työläisnaisten järjestäytyminen alkoi myös porvarilliselta pohjalta .
Vuonna 1898 perustettu Helsingin Palvelijataryhdistys oli tarkoitettu sekä rouville että palvelijattarille .
Ensimmäisenä puheenjohtajana toimi rouvia edustanut Alli Trygg-Helenius ,  josta myöhemmin tuli kansanedustaja .
Seuraavaksi puheenjohtajaksi valittiin parin vuoden päästä yhdistyksen perustajajäsen Miina Sillanpää ,  entinen tehdastyöläinen ja piika ,  josta tuli myöhemmin kansanedustaja ja ministeri .
Palvelijataryhdistys alkoi vähitellen muuttua ammattiyhdistykseksi .
Samalla se politisoitui ja liittyi Työläisnaisten liittoon sekä Suomen sosialidemokraattiseen puolueeseen .
Pyykkärit ,  tai pesijättäret ,  kuten tuolloin myös sanottiin ,  järjestäytyivät Helsingissä vuonna 1898 .
Toiminnan aloittamiseen saatiin avustusta Työmies-lehden päätoimittaja Matti Kurikalta .
Pesijätärien ammattiosaston perustajana voidaan pitää pyykkäri Gustava Andersonia .
Ammattiosaston puheenjohtajana oli G. Koski ,  pöytäkirjaa piti A. Anttila ja rahastonhoitajana oli A. Laipio .
Heitä eivät Kuka kukin oli -teokset tunne .
Pyykkäreiden keskustelun aiheet erosivat porvarisnaisten aiheista kuin rohdin pitsistä .
Pääkeskusteluaiheita oli työpäivän lyhennys ja palkkojen korotus .
Pesijättären keskipalkka oli 1 mk 50 penniä päivässä ,  kun esimerkiksi kaupungin palveluksessa olleen sekatyömiehen päiväpalkka oli kolmesta neljään markkaan .
Helsingin naiset kuuluivat eri yhteiskuntaluokkiin ,  ja niitä edustaneet naisjärjestöt olivat vastaavasti ideologisesti eriytyneitä .
Työläisnaisten mielestä yksityiset naisjärjestöt edustivat porvarillista aatemaailmaa ,  joka näkyi esimerkiksi suhteessa työnteon määrittelyyn .
Työläisnaisille työnteko oli olosuhteiden luoma pakko ,  joten he eivät voineet mielestään tässä tapauksessa yhtyä porvarillisten naisjärjestöjen vaatimukseen naisen  " oikeudesta "  työhön .
Kvinnoförbundet Hemmet :  asiantuntijoiden avulla Huuhteluhuoneongelman puhjettua vuoden 1911 alussa naisjärjestöt eivät jääneet odottamaan miesten toimenpiteitä .
Kvinnoförbundet Hemmet perusti maaliskuussa 1911 komitean huuhteluhuonekysymyksen ratkaisemiseksi .
Jo seuraavassa kokouksessa komitean jäsenet ilmoittivat ottaneensa yhteyttä herroihin kaupunginvaltuutettuihin ja terveydenhoitolautakuntaan ja vaatineensa huuhteluhuoneiden vesiongelman ratkaisemista .
Kaupunginisien yksityisesti antama vastaus oli ,  että kaupunki oli jo tehnyt kaiken voitavansa .
Moinen vastaus ei luonnollisestikaan tyydyttänyt yhdistystä .
Jäsenten mielestä Helsingin kaupungin tuli ratkaista ongelma esimerkiksi pidentämällä merelle johtavia viemäreitä ,  kuten muissakin kaupungeissa oli tehty .
Toinen mahdollisuus oli ,  se että Helsinki perustaisi Tampereen lailla sellaisia huuhteluhuoneita ,  joissa vaatteet voitiin huuhdella betonialtaissa vesijohtovedellä .
Kaupunginvaltuusto käsitteli Kvinnoförbundetin ehdotusta kesäkuussa ja päätti ,  ettei ehdotus vaatinut toimenpiteitä .
Naisyhdistys oli kuitenkin sinnikäs ,  eikä jättänyt asiaa sikseen .
Yhdistyksen esityslistalla oli seuraavassakin kokouksessa  " kloakvattnet än en gång "  .
Uudessa kirjelmässään kaupunginvaltuustolle yhdistys ehdotti viemärijärjestelmän muuttamista siten ,  että  " se lika  ,  joka nyt saastuttaa rantojamme ,  pitäisi ottaa talteen maanviljelystä varten "  .
Yhdistys viittasi Berliinissä käytettyyn kastelupeltojärjestelmään ,  jossa viemärivedet imeytettiin kaupungin lähelle peltoihin .
Soveltamalla suodatusjärjestelmää  " vahingollisesta saastasta saataisiin jopa hyödyllistä "  .
Koska edellä mainitut perustelut eivät tuntuneet riittävän päätöksentekijöille ,  yhdistys kutsui Helsingin yliopiston kemian professorin Ossian Aschanin puhumaan kokoukseensa .
Professorin mielestä oli väistämätöntä ,  että kasvava väestö tuotti jatkuvasti yhä enemmän jätettä .
Miten tuota jätettä käsiteltiin oli poliittinen kysymys .
Aschan otti kantaa Kvinnoförbundetin ehdotukseen kastelupellon perustamisesta .
Järjestelmä oli toimiva Berliinissä ,  mutta professorin mukaan sen soveltaminen Helsinkiin oli hankalaa .
Tarpeeksi suurta aluetta oli vaikea hankkia edullisesti ,  eikä kaupungin lähellä ei ollut riittävästi sopivaa huokoista maa-ainesta .
Lisäksi hän epäili ,  että jätevedellä kastellut Vantaanjokilaakson savimaat saastuttaisivat Helsingin juomavesilähteen ,  Vantaanjoen .
Kuinka saada tilanteeseen parannus ?
Aschan puolusti huuhteluhuoneiden sulkemista vetoamalla maisteri Bergmanin nenäliinakokeiden tuloksiin .
Käytännön ongelma oli kuitenkin se ,  että huuhteluhuoneiden sulkemisen jälkeen monet joutuivat huuhtelemaan pyykin vesijohtovedessä ,  mistä joutui maksamaan ,  kun taas merivesi oli ilmainen hyödyke .
Aschanin laskelmien mukaan keskikokoinen pyykki ei vaatinut enempää kuin kaksi ,  kolme kuutiometriä vettä ,  jolloin kustannukset olivat yhteensä 75
-
90
penniä .
Hänen mukaansa summa oli merkityksetön hyötyihin nähden .
Kvinnoförbundet Hemmetin mielestä oli valitettavaa ,  että Berliinissä käytössä oleva  " Rieselsystem "  ei soveltunut Helsinkiin maaperän savisuuden vuoksi .
Kokous ehdotti ,  että laajoille piireille jaettaisiin esittein tietoa rantavesien terveysvaaroista .
Yhdistys päätyi siihen ,  että paras tapa saada puhdasta ja hajutonta pyykkiä oli maksaa vesijohtoveden käytöstä .
Pyykinpesu saattoi näin tulla jopa hieman halvemmaksi kuin ennen ,  jolloin täytyi kustantaa myös pyykkien kuljetus huuhteluhuoneeseen ja takaisin .
Kaupungin yleisten töiden hallitus jätti vuoden 1911 lopussa Kvinnoförbundet Hemmetin esityksen viemärijärjestelmän uudistamisesta Helsingin rakennuskonttorille ,  jonka piti laatia ehdotus toimenpiteistä .
Vuonna 1912 yhdistys näyttää jättäneen asian sikseen .
Husmoderförbundet :  suhteiden voimalla Husmoderförbundet esitti huhtikuussa 1911 Helsingin kaupunginvaltuustolle kaupungin huuhteluhuoneiden ja -lauttojen siirtämistä puhtaimmille vesille .
Kesätauon jälkeen yhdistys kehotti kirjelmässään kaupunkia kiirehtimään uusien huuhteluhuoneiden rakentamista .
Lisäksi talojen pyykkitupiin tulisi rakentaa huuhtelualtaita .
Ensiarvoisen tärkeänä yhdistys piti huuhteluun käytetyn vesijohtoveden hinnan laskemista niin alas kuin suinkin mahdollista .
Kaupungin yleisten töiden hallitus oli vastauksessaan samaa mieltä Husmoderförbundetin kanssa .
Ongelmaksi muodostui ehdotusten toteuttaminen .
Ehdotusta huuhtelualtaiden rakentamista yksityistalojen pihoihin hallitus piti puuttumisena yksityiseen omistusoikeuteen .
Tällaiset toimenpiteet olivat kaupungin toimivallan ulkopuolella .
Yleisten töiden hallitus myönsi kuitenkin kaupungin osavastuun rantojen saastumisesta ja ehdotti kolmen huuhteluhuoneen uusimista rakentamalla niihin betoniset huuhtelualtaat ja vesijohto .
Uudistetut huuhteluhuoneet ehdotettiin sijoitettaviksi Sörnäisen satamaan ,  Siltavuorenrantaan ja Ruoholahteen .
Husmoderförbundetin ratkaisuehdotuksen käsittely jatkui vielä vuoden 1912 puolella .
Rahatoimikamari totesi huolestuneena huuhteluhuoneiden käyttökiellon aiheuttaneen paljon tyytymättömyyttä yleisön ja erityisesti naisjärjestöjen piirissä .
Rahatoimikamari oli erimielinen vain perustettavien yleisten huuhteluhuoneiden määrästä ja käyttömaksujen suuruudesta .
Enemmistön mielestä kaikki kolme huuhteluhuonetta tulisi rakentaa yhtä aikaa ja käyttömaksuksi tulisi asettaa 60 penniä tunnilta huuhteluallasta kohden .
Ehdotusten toteutus siirtyi kuitenkin tulevaisuuteen .
Helsingin kaupungin ylin johto otti Husmoderförbundetin kirjelmän vakavasti .
Yhdistyksen suhteellisen menestyksen saattaa mahdollisesti selittää vaikuttajanaisten takana seisseillä miehillä .
Yhdistyksen puheenjohtajalla Johanna Schybergsonilla ,  varapuheenjohtajalla R.Rosenquistilla ja sihteerillä Hanna Heikelillä oli suhteita kaupungin päättäjiin .
Vuoden 1911 kaupunginvaltuustossa istuivat pankinjohtaja E.Schybergson ,  Johanna Schybergsonin lanko ,  sekä rehtori V.T.Rosenquist ja professori O.Heikel .
Työläisnaiset :  työolot ja ympäristö Helsingin merialueen pilaantuminen oli kouriintuntuvinta ammatikseen pyykkiä pesseille naisille .
Ketkään muut eivät Helsingissä olleet jatkuvasti niin läheisissä tekemisissä saastuneen meriveden kanssa kuin pyykkärit .
Pyykkäreiden ja ympäristön välissä oli kuitenkin heidän taloudellinen ahdinkonsa .
Ammatti oli raskas ja huonosti palkattu .
Vuoden 1909 Työläisnaisessa pesijätär kuvaili itse tilannetta .
" Pesijätärten olosuhteista on hyvin vähän kirjoitettu ja puhuttu .
Syy tähän on kyllä meissä pesijöissä itsessämme ,  sillä olemme enin osin tyytyneet kärsivällisesti kantamaan raskasta kuormaamme ja kuitenkin on meidän työmme raskasta ja voimia kysyvää ,  että sen suorituksessa olisi helpotus tarpeen .
" Käy hyvin vaikeaksi pitää kiinni oikeuksista ,  kun on toisia ,  jotka suostuvat vaikka minkälaisiin työehtoihin .
Palkkaussuhteet ovat hyvin kehnot .
On sellaisia ,  jotka ottavat pesua kotiin 3 mk 50 p.llä 10 kiloa .
Eihän siitä jää juuri mitään työpalkkaa ,  kun täytyy saippuasta ja pesuhuoneesta maksaa .
Pitäisi päästä siihen ,  että noudatettaisiin niitä palkkoja ,  joista Helsingin pesijätär a.o. joku vuosi sitten teki päätöksen .
Samassa lehdessä tuntematon kirjoittaja ehdotti ,  että pesijättärien olosuhteiden parantamiseksi Helsingin pesijätärammattiosasto toimittaisi  " agitatsioonikirjoituksen "  Työläisnainen-lehden pesijättärille ja järjestäisi suuren kokouksen .
Pesuhuoneita vaativat Helsingin pesijät kaupungin valtuuston rakennuttaman ,  koska entiset rannoilla olleet virutushuoneet lahtien haisevan ja epäterveellisen veden tähden ovat suletut .
Vaikuttaakohan vaatimus viikinkiherroihin ?  "  .
Pesijätärten ammattiosasto ei luottanut  " viikinkiherroihin "  ,  Helsingin päättäjiin ,  vaan otti huuhteluhuoneasian esille hyvissä ajoin ennen meren jäätymistä .
Asian ajamiseksi kaupungin hallinnossa apuun pyydettiin Helsingin työväenyhdistyksen naisjaosto ja sen tarmokas puheenjohtaja Miina Sillanpää .
Naisosaston kuukausikokouksessa esitettiin pesutupien huuhtelupaikkojen puute yleiseksi ongelmaksi .
Asiaa käsiteltiin osaston keskustelussa ,  jossa  " ilmenikin paljon sellaista ,  mikä asettaa surulliseen valoon kunnalliset virkaherrat ja koko pääkaupungin kunnallishallinnon "  .
Seuraava pöytäkirjan liite kuvastaa huuhteluhuoneiden sulkemisesta koko työväestölle koituneita vakavia seurauksia .
" Varsinkin Munkkisaaren ja Ruoholahden puolella asuvat kertovat huutavia epäkohtia .
Kaupunki on antanut sulkea virutuspaikat veden likaisuuden tähden ja nyt on pyykinpesijäin virutettava vaatteensa niillä silloilla ,  missä mattoja pestään .
Siis entistä pahemmassa liejussa .
Muuta keinoa ei ole ,  sillä useissa pesutuvissa ei ole ensinkään virutusvehkeitä ja monet talojen omistajat ovat käyttäneet toimenpidettä hyväkseen kiskomalla virutuksesta kaksi ja kolmekin markkaa pyykistä .
Tällaiseen ei työväestöllä ole varoja ,  ei varsinkaan suurperheillä ,  joiden täytyy usein pestä pyykkiä .
Mitä kauhua tällainen vaatteitten virutus herättää ,  todistaa sekin ,  että useissa perheissä täytyy ruoka-astiat kuivata muutoin kuin pyyhkimällä ,  sillä pelätään pyyheliinoista tarttuvia bakteereja .
Kaikki puhujat ovat yhtä mieltä ,  että kaupunki on suuria veroja maksaville asukkaille velvollinen toimittamaan edes vaatteiden virutuspaikkoja ,  ettei työväestön tarvitse likaan nääntyä .
Helsingin työväenyhdistyksen  ( HTY )  naisosaston johtokunta vaati kirjelmässään kaupunkia rakennuttamaan riittävän määrän huuhteluhuoneita myös työläiskaupunginosiin .
Niin kauan kun kaupungin ympäristön merivesi oli saastunutta ,  pitäisi huuhteluhuoneissa käyttää vesijohtovettä .
Vanhat huuhteluhuoneet tuli myös antaa väliaikaisesti kaupunkilaisten käyttöön siihen asti ,  kunnes uudet valmistuisivat .
Mattolaiturit olivat toinen ongelma .
HTY : n naisosaston johtokunta nimesi harmeja aiheuttaneet puutteet yksityiskohtaisesti .
Viranomaiset olivat keväällä sulkeneet Hietalahden huuhtelulautalle johtaneen sillan ,  minkä jälkeen pesijättäret olivat joutuneet käyttämään kapeaa lankkua päästäkseen lautalle !
Myös Munkkisaaren mattolautan pohja tuli korjata :  kun meren ja lautan pinta oli likavaahdon peitossa ,  eivät pesijättäret voineet varoa näkymättömissä ollutta reikää ja olivat jatkuvasti vaarassa katkaista jalkansa .
Terveydenhoitolautakunta vastasi HTY : n naisten kirjelmään välittömästi .
Lautakunnan mukaan huuhteluhuoneet oli suljettu taudinaiheuttajien leviämisen estämiseksi .
Kansanterveyden kannalta olisi järkevää ,  jos kaupunki kykenisi rakentamaan kunnallisia huuhtomahuoneita .
Koska ne olivat kuitenkin erittäin kalliita ,  lautakunta suositteli huuhtelualtaiden rakentamista jokaiseen pesutupaan vuokralaisten tai kiinteistönomistajan kustannuksella :  kunnallisen ongelman ratkaisemiseksi ehdotettiin yksityistä rahoitusta .
Mattolaitureiden reiät luvattiin toki korjauttaa .
Helsingin työväenyhdistyksen naisosastoa vastaus ei tyydyttänyt .
Terveydenhoitolautakunta oli naisten mielestä asettunut ylimielisesti puolustamaan vastuutonta lauttojen sulkemista tarjoamatta mitään vaihtoehtoja .
Jäsenet ihmettelivät myös ,  millä rahoilla työväestö ostattaisi kiinteistöihin huuhtelualtaita .
Naisosasto päätti kehottaa kaupunginvaltuustoa unohtamaan kylmästi terveydenhoitolautakunnan joutavat lausunnot ja kuuntelemaan asiassa naisosaston toiveita .
Kaupungin päättäjiä arvosteltiin vasemmalta ja oikealta .
Kritiikin kohteeksi joutuivat ensimmäisen kaupunginlääkärin ,  professori Sucksdorffin kannanotot ,  joissa hän oli tukenut terveydenhoitolautakunnan esityksiä .
Hufvudstadsbladetin yleisönosastossa nimimerkki  " Yksi monien joukossa "  huomautti ,  että yleisölle oli kerrottu huuhteluhuoneiden sulkemisen tapahtuneen terveyssyistä .
Kirjoittajan mielestä huuhteluhuoneiden sulkeminen oli kuitenkin helppo ratkaisu .
Lautakunta ei siten ilmeisesti tuntenut kummoistakaan huolta pyykinpesusta .
Yleisöllä olisi kuitenkin ollut suurta käyttöä tiedolle ,  missä pyykit nyt sitten huuhdottaisiin .
Ennen kuin huuhteluhuoneet suljettiin ,  olisi jo mielellään voinut olla tiedossa ,  mitä annetaan vastineeksi .
Asian harkitsemiseen olisi kyllä pitänyt olla aikaa ,  koska ainakin yleisö ,  mahdollisesti terveydenhoitolautakuntakin ,  oli tietoinen meriveteen liittyneistä ongelmista .
Vasta tällöin ,  herra kaupunginlääkäri ,  kaikki voisivat olla tyytyväisiä "  .
Parannuksia ei ilmestynyt ja likapyykin pesemistä jatkettiin edelleen vuoden 1912 puolella .
Pesijättärien ammattiosasto harmitteli ,  että talojen isännät kiskoivat kaksi tai kolme markkaa ,  lähes työmiehen päiväpalkan verran ,  pienen pyykin huuhtelemisesta .
Hintaa pidettiin mahdottomana köyhälistölle ,  jonka kukkarossa pienikin elinkustannuksien nousu tuntui .
Isäntien epäiltiin ilmeisesti myös laskuttaneen liikaa ,  koska pesutupiin toivottiin vesimittareita .
Professori Aschanin aiemmin esittämä teoreettinen arvio vesijohtovedellä huuhtelun kustannuksista ,  alle markka päivässä ,  ei pitänyt paikkaansa käytännössä .
Myös Miina Sillanpää jatkoi kamppailuaan pesijättärien puolesta .
Sillanpää arvosteli kirpeästi lautakuntaa siitä ,  ettei se terveysuskoltaan ymmärtänyt aiheuttaneensa työväestön elinkuluihin huomattavan lisäerän .
Lautakunta ,  joka tuijotti vain veden bakteerimääriä ,  unohti ihmiset ja yhteiskunnan .
Huhtikuussa 1912 pesijättärien ammattiosaston kuukausikokouksessa keskusteltiin rahatoimikamarin suunnitelmista uusiksi pesuhuoneiksi ja niiden käyttötaksoiksi .
Närkästystä aiheutti erityisesti aikomus  " ruveta kiskomaan "  huoneiden käytöstä 60 penniä tunnilta .
Pyykkäreiden johtopäätös kaupungin suunnitelmista oli kaunistelematon :   " Jos ei kaupungin kannata laittaa ilmaisia virutushuoneita ,  niin täytyy köyhälistön lakata pesemästä vaatteita siksi ,  kunnes ne liasta taittuvat ,  vaikka ne kuinka löyhkäisi ja levittäisi tautia ympäriinsä .
Jälkipyykki Puhtauskysymys oli eri puolueiden naiskansanedustajia yhdistävä tekijä vuonna 1907 ,  kun eduskunta avasi ovensa naisille .
Paikallisella tasolla kysymys kuitenkin jakoi naiset eri leireihin .
Porvarillisten järjestöjen naiset olivat valmiita maksamaan pyykin huuhtelusta puhtaalla pesujohtovedellä .
Työväenyhdistyksen naisosasto ja pesijättärien ammattiosaston jäsenet eivät .
Syykin on selvä ,  kun muistaa pesijätärten vaatimattomat vähimmäispalkkavaatimukset .
Veden hintaongelma koski pesijättäriä myös yksityiselämässä ,  koska heidän piti tietysti myös omia pyykkejä pestessään maksaa huuhtelun lisäkustannukset vähäisistä tuloistaan .
Kaupunginvaltuustojen ovet avautuivat naisille vasta Suomen itsenäistyttyä ,  joten paikallisella tasolla kaupunkien poliittiset elimet avautuivat naisille myös huomattavasti myöhemmin kuin valtiolliset .
Voidakseen vaikuttaa asioihin naisten oli valittava muita toimintastrategioita :  suoran vaikuttamisen sijasta eri ryhmät hyödynsivät järjestöjä ,  sanomalehtiä ,  asiantuntijoita ,  kirjelmiä ja henkilökohtaisia suhteitaan ,  miehiä .
Kaupungin virkamieskunta oli miehistä ,  poliittiset elimet olivat miesvaltaisia ,  järjestöissä oli miesten ylivalta ,  lisäksi kodeissa taloudellinen valta ja päätösten tekeminen kuului useimmiten aviomiehille .
Pyykinpesukysymyksessä päättäjien sukupuoli tuli näkyviin .
Vesi- ja viemärijärjestelmä oli teollistuvan yhteiskunnan ruotsinkielisten ,  koulutettujen ja varakkaiden miesten suunnittelema ja rakentama tekninen järjestelmä .
Miehistä teknistä järjestelmää käyttivät kuitenkin arkipäivässä eniten yhteiskunnan alin luokka :  köyhät ,  yleensä suomenkieliset ja usein lähes kirjoitustaidottomat naiset .
Kun herrojen jalat pysyivät Esplanadilla kuivina kalosseissa ,  osa naisista sai seistä kylmässä ,  likaisessa rantavedessä paljain jaloin .
Naiset ryhtyivät toimimaan ,  kun miehet ymmärtämättömyyttään estivät pyykin huuhtelemisen meressä .
Naisten yhdistyksillä oli tahtoa ja erilaisia keinoja pyrkiessään vaikuttamaan kaupungin ympäristöpoliittiseksi luonnehdittavaan päätöksentekoon .
Kvinnoförbundet Hemmet edusti yhteiskunnan hyvin toimeentulevia .
Sillä oli hyvät mahdollisuudet vaikuttaa päätöksentekoon ,  mutta yhdistyksen tahto paneutua asiaan näyttää loppuneen aikaisemmin kuin kahden muun naisjärjestön .
Husmoderförbundetilla oli kouluja käynyt ,  kansainvälistä kokemusta omannut johto ,  Hufvudstadsbladet näkemystensä julkistamiseen sekä suhteita poliittisiin päättäjiin ,  kaupunginvaltuustoon .
Vaikuttaa myös siltä ,  että Husmoderförbundetin naisten tahto vaikuttaa asioihin oli Kvinnoförbundet Hemmetiä vahvempi .
Naiset saattoivat ehkä korjata poliittisen vallan puutettaan vaikuttamalla sukujärjestelmän kautta .
Pesijättäret halusivat tietysti vaikuttaa jokapäiväisiin työoloihinsa ,  likaisen meriveden puhdistamiseen ,  mutta heidän rasitteena oli taakkana heikot taloudelliset olot ja vähäiset mahdollisuudet vaikuttaa asioihin .
Jäsenistö vasta opetteli yhteiskunnallisen vaikuttamisen perustaitoja ,  jopa kirjoitustaitoa .
Miina Sillanpäästä tuli heidän asianajajansa ;  hän oli tottunut esiintyjä ,  hyvä kirjoittaja ,  kaksikielinen ja hänellä oli tiettyä arvovaltaa .
Turvautuminen Miina Sillanpäähän ei kuitenkaan ollut osoitus pesijätärten poliittisesta voimasta ,  vaan sen puutteesta .
Helsingin naiset ja naisjärjestöt olivat eri leireissä :  he olisivat tuskin voineet esiintyä yhteisrintamassa puhtaan meriveden puolesta .
Mutta olisiko yhteisesiintymisestä edes ollut apua ?
Todennäköisesti naisjärjestöjen ideologiset erimielisyydet ja keskinäinen kilpailu terävöittivät niiden jokaisen esiintymistä .
Mahdollisesti Helsingin päätöksentekijät ,  miehet saivat harhaanjohtavan kuvan naisten joukkovoimasta .
Ei pidä myöskään unohtaa ,  että monet miehet ymmärsivät ongelman vakavuuden ja auttoivat naisia .
Toiminnan tuloksena pääkaupungin virkamiehet ja päätöksentekijät saivat kokea harvinaisen omakohtaisesti pyykkikorin painon .
Rahatoimikamarin lausunto vuodelta 1912 oli viimeinen jälki ,  joka kysymyksestä jäi ennen ensimmäistä maailmasotaa .
Ilmeisesti naiset saatiin vaiennettua lupaamalla rakennuttaa muutama vesijohtoverkkoon yhdistetty yleinen huuhteluhuone .
On syytä huomata ,  että varsinaista ongelman aiheuttajaan ,  meriveden pilaantumiseen ,  ei naisten toiveista huolimatta puututtu .
Pilaantuminen ratkaistiin aluksi ainoastaan yhteiskunnallisena ongelmana siirtämällä saastuneen ympäristön ja väestön yhdistävät toiminnot ,  pyykinhuuhtelu ,  pois merenrannalta .
Meren hylkäämisestä huuhtelupaikkana hyötyivät taloudellisesti eniten miesorganisaatiot ,  Helsingin kaupungin vesilaitos sekä rakennusten omistajat ja isännöitsijät .
Kvinnoförbundet Hemmetin ,  Husmoderförbundetin ja erityisesti asiassa aloitteen tehneiden työläisnaisten sinnikkään toiminnan tuloksena kestämättömään ongelmaan saatiin ainakin väliaikainen ratkaisu .
Naisten vaikutus ei kuitenkaan jäänyt tähän .
Naisjärjestöjen toiminta 1900-luvun vaihteessa rantavesien tilan parantamiseksi oli eräänä perustana sille ,  että Helsingin kaupungin aloitti ensimmäisen maailmansodan jälkeen pitkäjänteisen työn Itämeren tyttären helmojen puhdistamiseksi .
DOCEND 1088020716179643594260943184131578224313187 4847
DOCSTART 1088020716179643594260943184131578224313187 4848
Töölönlahden alueen tila ja kunnostussuunnitelmat 1700-luvun lopulta vuoteen 2000 .
Kirjassa :  Simo Laakkonen ,  Sari Laurila ,  Pekka Kansanen ,  Harry Schulman  ( toim. )  ,  Näkökulmia Helsingin ympäristöhistoriaan ,  Kaupunki ja sen ympäristö 1800- ja 1900-luvulla .
Edita / Helsingin kaupungin tietokeskus 2001 :  256
-
271
.
Kaupungistuminen on muuttanut vesistöjen tilaa monin tavoin .
Rakennukset ,  liikenneväylät ,  satamalaitteet ovat vallanneet tilaa luonnontilaisilta vesistöiltä .
Rakentumisen myötä vesialueiden virtausolosuhteet ovat usein heikentyneet ja erityisesti kaupunkien keskustoihin on syntynyt vesialueita ,  jotka ovat olleet herkkiä pilaantumaan .
Lähes kaikissa Itämeren alueen kaupungeissa on näitä enemmän tai vähemmän suljettuja vesialtaita ,  jotka ovat menneen vuosisadan aikana päässeet pahoin saastumaan ja rehevöitymään .
Helsingin päänsärkynä on ollut Töölönlahden pilaantuminen ja kunnostus .
Mikä Töölönlahden veden tila on ollut eri aikakausina aikalaisten näkökulmasta arvioituna ?
Tässä artikkelissa pyritään vastaamaan näihin kysymyksiin lähinnä Töölönlahden ympäristötutkimuksen ja ympäristöpolitiikan historian näkökulmasta .
Töölönlahti on muuttuva käsite .
Nykyisin tuntemamme Töölönlahti on historiallisesti melko myöhäinen vasta 1860-luvulla muodostunut tulokas .
Vielä toisen maailmansodan jälkeenkin monet aikalaiset tarkoittivat sanalla Töölönlahti Helsingin kaikkia Pitkänsillan länsipuolella olevia sisälahtia .
Historiallisessa katsannossa Töölönlahtea on järkevä tarkastella yhdessä Eläintarhan- ja Kaisaniemenlahden kanssa ,  koska Töölönlahden ongelma on ollut yhteydessä näihin sisälahtiin sekä Pitkänsillan ulkopuoliseen merialueeseen .
Tässä artikkelissa Töölönlahdella tarkoitetaan lahtea sen nykyisessä merkityksessä rautatiepenkereen sulkemana vesialueena .
Kun viitataan kaikkiin kolmeen Pitkänsillan länsipuolisiin lahtiin ,  puhutaan Töölönlahden alueesta tai Helsingin sisälahdista .
Töölönlahden alue muodostuu pienistä ja matalista lahdista ,  joiden alkuperäinen valuma-alue on ollut kuitenkin suuri .
Huomattava osa Helsingin jätepäästöistä ei siten valunut ulospäin merelle ,  vaan sisäänpäin Töölönlahden alueelle .
Töölönlahti on siten Helsingin ympäristöhistorian peili ,  joka on säröillyt pahoin viimeisen 200 vuoden aikana kaupungin rajujen muutosten takia .
Artikkeli ei ole kattava esitys lahden historiasta ,  vaan tavoitteena on ollut esitellä lyhyesti lahden pilaantumisen ja suojelun merkittävimpiä vaiheita .
Kluuvinlahden ongelmat ja ratkaisuvaihtoehdot 1700- ja 1800-luvulla Töölönlahden alueen ensimmäinen ongelmakohta vesien pilaantumisen näkökulmasta oli Kluuvinlahti .
Se ulottui asutuksen keskelle lähelle Eteläsatamaa .
Lahti oli avoimesta päästään noin pari metriä syvä mataloituen ruovikkoista lahdenpäätä kohti .
Helsinki oli 1700-luvun lopussa pikkukaupunki ,  maalaismainen kylä ,  jossa kotieläimet ,  navetat ja pihanperät toivat kaupunkiin maaseudun toimet ,  hajut ja tunnelman .
Helsinkiläiset olivat tottuneet käyttämään merenrantoja ja muita lähitienoita kaatopaikkoina .
Myös Kluuvinlahden pohjukkaan heitettiin kielloista huolimatta kaikkea mahdollista jätettä eläinten raadoista lähtien .
Kun meriveden pinta laski ,  se paljasti laajalti loivan rannan ja mädäntyvät jätekerrostumat ,  joiden hajun tuuli toi asutuksen keskelle .
Kaupunki kielsi lahden käytön kaatopaikkana ,  mutta huonoin tuloksin .
Lopulta kaupunki valitti Kluuvinlahden hajusta kuninkaalle ja vaati lupaa lahden täyttämiseen .
Kuningas ei suostunut vetoomukseen ,  sillä lahdella oli sotilaallista merkitystä vallihautana mahdollisesti maalta päin tulevia hyökkäyksiä vastaan .
Kuningas kehottikin syventämään lahtea ja pidentämään sitä kanavalla Eteläsatamaan .
Kulkutaudit tekivät kaupungista vaarallisen asuinpaikan .
Mädän hajua pidettiin perinteisesti tautien lähteenä .
Eurooppaan 1830-luvulla levinnyt koleraepidemia lisäsi ilmeisesti entisestään pelkoja .
Lääkintöhallitus valittikin 1840-luvulla senaatille Kluuvinlahden saastumisesta ja vaarallisista hajuista .
Kluuvinlahden ongelman ratkaisemiseksi esitettiin kolme vaihtoehtoa :  kanava Kluuvinlahdesta Eteläsatamaan ,  jätevesien ohjaaminen viemäreillä muualle tai lahden täyttö .
Kanavan rakentamisen esteenä olivat korkeat kustannukset .
Maanalainen likaviemäri oli uutuus ,  jonka toimivuutta epäiltiin ;  se menisi todennäköisesti tukkoon .
Kaupunki valitsi ratkaisuksi täytön ,  jonka avulla pääkaupungin katsottiin pääsevän eroon ongelmasta ,  ”joka tähän asti oli ollut lähinnä jätteiden kaatopaikka ja myrkyttänyt epäterveellisine huuruineen ilmaa” .
Täytöllä kaupunki saisi lisäksi tonttimaata ja kulku lahden jakaman kaupungin halki helpottuisi .
Kluuvinlahden täyttö lienee alkanut pikkuhiljaa 1700- luvun lopulta lähtien ,  mutta suunnitelmallisesti lahtea ryhdyttiin täyttämään välittömästi kun Suomi oli irrotettu Ruotsin kruunun alaisuudesta .
Kluuvinlahden täytteeksi vietiin Ulrika Eleanoran kirkon hautausmaan hautakivetkin .
Myös lahden rannalle vuonna 1860 valmistuneen kaasulaitoksen katsottiin edesauttaneen lahden täyttöä .
Kluuvinlahti hävisi Helsingin maisemasta 1800-luvun puolivälin jälkeen .
Ensimmäiset tieteelliset tutkimukset 1900-luvun alussa Kluuvinlahden hävittyä alueelle muodostui uusi ,  helposti pilaantuva pussinpohja ,  kun rautatiepenkere rakennettiin .
Laskuojat ,  yksityisten ja kaupungin uudet viemärit johtivat jätevedet suljetun Töölönlahden rannoille ,  joille kasautui lietettä .
Veden pinnan laskiessa jätekerrostumat alkoivat mädäntyä ,  mikä johti hajuhaittoihin .
Vuonna 1883 oli kaupungininsinööri Ehrströmin mukaan selvästi havaittavissa mätänemistä Pitkänsillan sisäpuolella yleisemminkin ja erityisesti Töölönlahden eteläpäässä ,  jossa viemärit aiheuttivat  " huomattavan sanitäärisen epäkohdan "  .
