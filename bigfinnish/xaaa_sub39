Kaupunkilaiset ja viranomaiset tarkkailivat rantavesiä aistinvaraisesti aina 1900-luvun alkuun .
Tieteelliset tutkimukset alkoivat vuonna 1904 .
Helsingin kaupungin terveystutkimusten laboratorion esimies ,  kemisti Allan Zilliacus otti vesinäytteitä aluksi huuhtelu- ja uimapaikoista ja seuraavana vuonna hän ryhtyi tutkimaan kaupungin rantavesien tilaa laajemmin ottaen lähes vuoden ajan näytteitä viikoittain myös Töölön- ja Kaisaniemenlahdesta .
Hän selvitti veden lämpötilan ,  kloridi- eli suolapitoisuuden ,  permanganaatin kulutuksen eli kemiallisen hapenkulutuksen ,  värin ja näkösyvyyden sekä kirjasi huomiot veden ulkonäöstä .
K.M .
Levander ,  joka oli eläintieteen dosenttina Helsingin yliopistossa ,  oli huomannut Töölönlahden vihreän värin jo vuonna 1901 .
Hän kiinnostui Töölönlahden planktonista uudelleen vuonna 1908 .
Miten voimakas tämä kukinta on ,  siitä tarjoo Töölönlahti mitä oivallisimman esimerkin ,  koska siinä koko vesi voi näyttää viheriältä velliltä ,  seurauksena miljoonista elävistä sinilevistä” .
Ensimmäisen kattavan tutkimuksen Helsingin rantavesistä teki kaupungin terveydellisten tutkimusten laboratoriossa kemisti G.K .
Bergman kesällä 1908 .
Hän selvitti Töölönlahden hygieenisiä ,  fysikaalis-kemiallisia ja biologisia muutoksia sekä niiden välisiä yhteyksiä .
Veden happitoisuus vaihteli ylikyllästyksestä miltei happikatoon .
Planktonlevien määrä ja lajikoostumus vaihteli lahdessa vastaavasti voimakkaasti .
Leväkukinnan aiheutti sinilevä Oscillatoria agardhii ,  jota Bergman piti veden huonon laadun varmana indikaattorina .
Töölönlahdella diakonissalaitoksen alapuolella oli suuri viemäri ,  jonka edessä levät muodostivat paksun ,  yhtenäisen lautan .
Sokeritehtaan orgaanista ainesta runsaasti sisältävät jätevedet kuluttivat vedestä happea .
Alppilasta laskeva törkyine puro kuljetti mukanaan Pasilan ratapihan öljyisiä jätevesiä .
Mäntymäen takaa tuleva puro toi lahteen asutusjätevesiä .
Bergmanin mukaan Töölönlahden huono tila johtui paikallisten jätevesien lisäksi siitä ,  että myös Eläintarhan- ja Kaisaniemenlahden sekä Pitkänsillan ulkopuolella sijaitsevan Siltavuoren sataman vesi oli vahvasti saastunutta .
Bergmanin mielestä erityisesti kaasulaitoksen typpipitoiset jätevedet olivat syynä Kaisaniemenlahden ”leväkurjuuteen” .
Päästäkseen Töölönlahdelle raikas merivesi joutui kulkemaan asutuksen ja teollisuuden viemärien reunustamaa kunniakujaa myöten .
Töölönlahdella tapahtui todennäköisesti ensimmäinen jätevesien aiheuttama huomattava kalakuolema Helsingin merialueen ympäristöhistoriassa .
Kesäkuussa 1910 ilmeisesti lähes kaikki lahden kalat kuolivat .
Lokit eivät kyenneet syömään lahden pinnalla ajelehtivia raatoja ja mätänevien kalojen haju oli niin voimakas ,  että ohikulkevien junien matkustajat joutuivat pitämään nenäliinoja neniensä edessä .
Vuoden 1910 kalakuolema ei jäänyt viimeiseksi .
Heinäkuussa 1914 Töölönlahdessa tapahtui toinen suurehko kalakuolema ,  jonka siivoamiseksi rakennusvirasto ajatti lahden rannoilta satoja kiloja kuolleita kaloja .
Lahden lemu ,  joka oli tuntunut aiemmin lähinnä lahden lähiympäristössä ,  ulottui kalakuoleman aikana jopa yli kilometrin päähän Töölöön saakka .
Töölönlahden saastuminen nousi kaupunkilaisten yleiseen tietoisuuteen viimeistään dramaattisten ja näkyvästi uutisoitujen kalakuolemien kautta .
Töölönlahden pilaantuminen ei ollut yllätys ,  sillä jo 1870-luvun lopulla ,  kun kaupunkiin suunniteltiin viemäriverkkoa ,  keskusteltiin Töölönlahden pilaantumisherkkyydestä .
Tuolloin päätettiin ,  että jätevesien pääkuormitus johdettaisiin Töölönlahden sijasta Eteläsatamaan .
Kuormitus alkoi kuitenkin kasvaa Töölönlahdessakin ,  jonne johdettiin kaupungin ensimmäinen kunnallinen viemäri vuonna 1882 .
Helsingin kaupunki pyrki ehkäisemään ennakolta rantavesien pilaantumista estämällä vesikäymälöiden käyttöönoton kaupungissa .
Viranomaisten mukaan Pitkänsillan länsipuolisiin lahtiin tuli ylipäätään laskea niin vähän jätevesiä kuin mahdollista .
Likaantumisen ratkaisuvaihtoehdot 1900-luvun vaihteessa Penkereen sulkeman Töölönlahden perusongelmana oli jätevesien lisäksi veden huono vaihtuvuus .
Uuden Suomettaren mielestä  " Ainoa keino epäkohdan korjaamiseksi on saada vesi liikkuvaksi .
Ja kaiken ihmisjärjen mukaan se tulee liikkuvaiseksi ,  jos kaivetaan kanava lahdesta joko Taival- tai Humallahteen "  .
Kanavasuunnitelman päätavoitteena oli parantaa Helsingin sisälahtien veden laatua ohjaamalla raikasta merivettä sisälahtiin .
Siitä ,  saisiko kanava veden todella vaihtumaan Töölönlahdessa ,  oltiin kuitenkin kahta mieltä .
Kanavavaihtoehtoa rasittivat myös sen korkeat rakennuskustannukset .
Osana kanavasuunnitelmaa oli myös veden virtauksen parantaminen Töölönlahdesta Eläintarhanlahden kautta Kruunuvuorenselälle .
Ratapenkereessä oleva aukko oli vain 5 metriä leveä ja noin 2,5 metriä syvä .
Valtion rautatiet oli sopinut kaupungin kanssa vuonna 1892 ,  että se leventää aukkoa tai kaivauttaa penkereeseen toisen aukon .
Rautatiet pyrki kuitenkin vapautumaan tästä velvoitteesta ,  mihin kaupunki yllättäen suostui korvauksia vastaan .
Mutta kaupunkikin jätti aukon sinälleen .
Käytännössä kaupunki myi rautateille oblomovilaisen option :  tekemätön rahasti toista tekemätöntä oikeudesta olla tekemättä mitään .
Töölönlahden täyttäminen oli toinen vaihtoehto likaantumisongelman ratkaisemiseksi .
Täytöllä kaupunki olisi päässyt hankalasta saasteongelmasta kokonaan eroon ja lisäksi se olisi voinut vuokrata tai myydä tontteja alueelta hyvään hintaan .
Eräs ehdotus oli täyttää vain lahden rannat ,  jolloin niistä nouseva löyhkä ja usva poistuisivat ,  ja jättää lahden keskelle muutamia lammikoita .
Töölönlahden täyttöä myös vastustettiin .
Suomen Rakennusmestariliiton Helsingin osasto totesi lahden täyttämisen olevan luonnoton ajatus .
Terveydenhoitolautakunta ja Helsingin arkkitehtiklubi painottivat Töölönlahden merkitystä :   " Kenties olisi tämä muinoin ihana lahti vielä pelastettavissa tuleville sukupolville "  .
Kolmas vaihtoehto oli lahden syventäminen ruoppaamalla joko tietyltä osilta tai kokonaan .
Yhtenä tavoitteena oli ruopata lahti kauttaaltaan ensin kahden ja myöhemmin kolmen metrin syvyiseksi .
Lisäksi suunnitelmissa oli ruopata myös Eläintarhan- ja Kaisaniemenlahtea .
Ruoppaamisen tavoitteena oli poistaa lahden pohjalle kerrostuneet veden laatua pilaavat myrkylliset jätesedimentit .
Toisaalta mitä enemmän lahdessa oli vettä ,  sen paremmin se selviytyisi jätekuormasta .
Syventämistä ei kuitenkaan pidetty yksinään riittävänä toimenpiteenä .
Neljäntenä vaihtoehtona oli jätevesikuorman ohjaaminen Töölönlahden ulkopuolelle .
Ratkaisuehdotukset ulottuivat yksittäisten viemärinsuiden siirrosta koko pohjoisen kaupunginosan viemäröinnin uudistussuunnitelmaan .
Suunnitelmaan kuului kaksi kilometriä pitkän kokoojaviemärin lisäksi Helsingin ensimmäisen jätevesitunnelin ja -pumppaamon rakentaminen .
Viidentenä vaihtoehtona 1900-luvun vaihteessa esitettiin jätevedenpuhdistamot .
Tuolloin vilkkaan kansainvälisen tuotekehittelyn kohteena olevat biologiset puhdistusmenetelmät nousivat nopeasti mielenkiinnon kohteeksi .
Piirilääkäri Albert Palmberg suunnitteli ja rakennuskonttori rakennutti vuonna 1902 Suomen ensimmäisen jätevesien puhdistuksen koeaseman kaasulaitoksen ,  nykyisen pääpostin ,  tontille .
Seuraavina vuosina Helsinkiin rakennettiin toinenkin koeasema .
Malli Töölönlahdelle ehdotetuille puhdistamoille haettiin kuitenkin Tanskasta .
Helsingin kaupunginvaltuustolla oli 1900-luvun alussa edessään viisi eri vaihtoehtoa Töölönlahden veden tilan parantamiseksi :  kanava ,  syventäminen ,  täyttö ,  meriviemärit ja jätevedenpuhdistus .
Ehdotuksista neljä ensimmäistä edustivat vanhoja hydrografisia vaihtoehtoja ,  joiden tavoitteena oli parantaa virtausta sisälahdissa  ( kanava ja syventäminen )  tai laimentaa jätevedet johtamalla ne suurempaan vesimassaan  ( täyttö ,  meriviemärit )  .
Jätevedenpuhdistamo edusti uutta hydrobiologista ratkaisua ,  jonka tavoitteena oli vähentää veteen päätyvää kuormitusta .
Esitetyistä vaihtoehdoista halvin oli jätevedenpuhdistus ja Helsingin kaupunginvaltuusto päätti vuonna 1909 rakennuttaa kaksi kunnallista jätevesipuhdistamoa Töölönlahden suojelemiseksi .
Suojelutoimenpiteiden vaikutus 1910
-
1940
Toimenpiteet Töölönlahden alueen kuormituksen vähentämiseksi alkoivat vuonna 1910 ,  kun lahdelle rakennettiin maan ensimmäinen biologinen jätevedenpuhdistamo .
Tätä merkittävämpi parannus oli se ,  että kaasutehdas lopetti samana vuonna toimintansa keskustassa ,  kun uusi laitos aloitti toimintansa Sörnäisissä .
Lahden kuormitusta vähensi jonkin verran myös vuonna 1914 rakennettu Savilan jätevedenpuhdistamo .
Toimenpiteiden vaikutusta tutkittiin osana laajaa Helsingin vesien pilaantumistutkimusta vuosina 1915
-
1921
,  jonka kaupunki toteutti yhdessä Helsingin yliopiston eläintieteen laitoksen ja merentutkimuslaitoksen kanssa .
Ilmari Välikangas teki väitöskirjansa Helsingin merialueen planktonista pyrkien luokittelemaan veden tilan biologisten indikaattoreiden avulla .
Välikangas havaitsi runsaasti likaantumista ilmentäviä planktonlajeja Töölönlahdella .
Myös kasvitieteen dosentti Ernst Häyrén selvitti vesien tilaa rantakasvillisuustutkimuksin havaiten ,  että sisälahtien rannat olivat vahvasti saastuneita .
Häyrén ja Välikangas jatkoivat Helsingin kaupungin pyynnöstä Töölönlahden alueen tutkimuksia 1930-luvulla .
Eläintieteen professoriksi nimitetty Ilmari Välikangas selvitti vuonna 1936 sisälahtien eläin- ja kasviplanktonin määriä ja lajikoostumusta pyrkien selvittämään veden orgaanista likaantumista .
Sisälahdissa dominoivina lajeina olivat jätevesissä viihtyvät lajit ennen kaikkea sinilevä Oscillatoria agardhii .
Sisälahtien eläin- ja kasviplanktonin määrät litraa kohti laskettuina olivat Välikankaan mukaan valtavia ,  jopa monikymmenkertaisia Helsingin muihin vesialueisiin verrattuna .
Hän luokitteli Töölönlahden alueen vahvasti tai hyvin vahvasti saastuneeksi .
Kasvitieteen dosentti Ernst Häyrén selvitti jätevesien vaikutuksia rantakasvillisuuteen .
Hänen tuloksensa vahvistivat Välikankaan johtopäätöksiä ,  mutta Häyrén painotti ,  että Kaisaniemen- ja Eläintarhanlahdessa oli näkyvillä merkkejä lahtien tilan lievästä paranemisesta .
Toisaalta hän nosti ensimmäisenä sokeritehtaan haitallisen vaikutuksen selkeästi esille .
Sokeritehtaan viemärin edustalla pohjamuta kupli voimakkaasti ,  rikkivedyn haju oli vahva ja vedessä esiintyi hapettomissa oloissa selviytyviä Beggiatoa -bakteereita .
Välikangas teki samana vuonna sisälahdista ensimmäisen pohjatutkimuksen yhdessä limnologian ylimääräisen professorin Heikki Järnefeltin ja FK Erkki Halmeen kanssa .
He ottivat Töölön- ja Kaisaniemenlahdesta näytesarjoja pohjanoutimella ja -luodilla tavoitteenaan selvittää pohjan yleinen tila sekä tutkia pohjaeläimistön pohjan orgaanista likaantumista .
Tiettyjen pohjalla elävien simpukoiden ,  toukkien sekä sukamatojen lajiston ja yksilöiden määrät vähenivät yleensä veden likaantuessa .
Lisäksi pohjanäytteistä etsittiin erityisesti mustasta liejusta koostuvia ”reduktiokerroksia” ,  jotka viittasivat orgaanisen aineen hajoamiseen ja pohjan likaantumiseen .
Tutkimusraportin mukaan tilanne oli Töölönlahden pohjassa elokuussa 1936 seuraavanlainen :   " Asema III  ( Töölönlahti ,  suupuoli )  .
Syvyys 2 m .
Birge-Ekman  ( pohjanoudin )  :  1 näyte .
Vahva rikkivedyn haju .
Lasiputki :  n 10 cm. mustaa  ( vihertävä pintakerros niin ohut ,  ettei esiintynyt selvästi putkessa )  ,  sitten vähän harmaamman mustaa  ( tai mustanharmaata )  liejua .
Eläimistö :  0 Puhtausarviointi :  Pohja hyvin vahvasti likaantunut "  Pohjatutkimus osoitti ,  että tilanne ei ollut huolestuttava ainoastaan Töölönlahdella ,  vaan koko pohja Töölönlahdelta Siltavuoren satamaan oli vahvan mustan ,  voimakkaasti rikkivedylle haisevan liejukerroksen peitossa .
Makroskooppinen pohjaeläimistö puuttui tältä alueelta täysin ;  sisälahtien pohjat olivat biologisesti kuolleita .
Uraauurtavana voidaan pitää Välikankaan aloitetta ryhtyä tutkimaan sisälahtien pohjaliejua ,  jotta voitaisiin vastata kysymykseen mistä lahden runsas planktonkasvusto sai ravinteensa .
Näytteet analysoineen Valtion maanviljelyskemiallisen laboratorion mukaan typen kokonaismäärä oli lahden pohjassa korkea .
Pohjaliete oli heikosti alkaalista ,  mistä johtuen siinä oli helposti liukenevassa muodossa olevaa fosforia ”melko runsaasti” tai ”erittäin paljon” näytepaikasta riippuen .
Myös kolmatta pääravinnetta ,  kalia ,  oli pohjassa runsaasti .
Laboratorion lausunnon mukaan Töölönlahden pohjalieju olisi ollut ”niin hyvää ruokamultaa” ,  että se ei olisi tarvinnut ensinkään kali- eikä fosfaattilannoitusta antaakseen hyviä satoja ,  tässä tapauksessa leväsatoja .
Välikankaan johtopäätös oli se ,  että Helsingin sisälahtien toipuminen oli oleva hidasta :  ”Näiden vesialueiden pohjaan kerrostuneet valtavat ravintoainemäärät kun tulevat jatkuvasti ylläpitämään voimakasta planktontuotantoa siitä johtuvine seurauksineen” .
Kalakuolemia ei käytettävissä olevien lähteiden mukaan esiintynyt Töölönlahden alueella vuosina 1915
-
1930
.
Elokuun lopussa 1931 kaupunkilaiset kokoontuivat laajoin joukoin seuraamaan kalojen joukkokuolemaa sisälahtien rannoilla .
Toinen suuri kalakuolema tapahtui syyskuun alussa 1938 .
Silminnäkijän mukaan ”lahden pinta kauttaaltaan väreili aivan kuin sateella” tukehtumaisillaan olevien kalojen pyrkiessä pintaan haukkaamaan ilmaa .
Töölönlahden alueella kuoli tuolloinkin satoja kiloja kaloja .
Uusia kunnostusehdotuksia 1930-luvulla :  pohjasedimentit ?
Helsingin rakennuskonttorin pyynnöstä Ilmari Välikangas ja Heikki Järnefelt tekivät vuonna 1936 selvityksen Töölönlahden puhdistamismahdollisuuksista .
Töölönlahden pääongelmaksi he määrittelivät toistuvat leväkukinnat ja levien mätänemisestä aiheutuvat haitat .
Ernst Häyrén nosti uudelleen esille kanavavaihtoehdot veden vaihdon edistämiseksi .
Välikangas ja Järnefelt kuitenkin vastustivat ajatusta ,  koska kanavan kaivaminen ei olisi enää riittänyt vuosisadan alun tapaan ,  vaan kanava olisi pitänyt nyt varustaa myös pumppu- ja sulkujärjestelmällä ,  jotta saastunut vesi ei olisi päässyt virtaamaan Töölönlahteen muista sisälahdista ja Siltavuoren satamasta .
Alueen 50 000 asukkaan jätevesikuormitus suunniteltiin poistettavaksi Tervasaaren jätevedenpuhdistamolla ,  jota ryhdyttiin rakentamaan 1930-luvun loppupuolella .
Tutkijat pitivät levien poistamista periaatteessa mahdollisena myös kuparisulfaatin avulla ,  mutta katsoivat sen olevan vain väliaikainen ratkaisu .
Mitä tehdä pohjan ravinnevarastoille ?
Rakennuskonttorin insinööri K.J .
Willandt mainitsi lehtihaastattelussa eräänä harkittuna mahdollisuutena Töölönlahden pohjan käsittelyn kemikaalein tai pohjan peittämisen hiekkakerroksella ,  joka vaikeuttaisi ravinteiden kulkeutumista leväkasvillisuuden käyttöön .
Lahden ruoppaaminenkin nousi esille ,  mutta sitä pidettiin käytännössä mahdottomana .
Maanviljelyslaboratorion mukaan sisälahtien pohjasedimentin ravinnepitoisuudet olivat korkeita viiden metrin syvyydessäkin .
Kun lahden lieju ulottui noin 20 metrin syvyyteen ,  olisi ravinnepitoisen pohjaliejun osittainenkin ruoppaaminen ollut jättiläisurakka - joka olisi mitä suurimmalla todennäköisyydellä ollut tulokseton .
Tutkijat esittivät pohjalietteen ravinteiden vähentämistä järjestämällä lisäämällä kasviplanktonin tuotantoa .
Mikäli lahteen johdettaisiin lisävettä ,  kasviplanktoniin sitoutuneet ravinteet poistuisivat ulosvirtauksen mukana ,  eivätkä vajoaisi takaisin lahden pohjalle hajoavan planktonin mukana .
Ajatuksena oli ,  että planktonmassan jatkuva vaihtuminen olisi vähitellen ”uuttanut” pohjaliejun ylimpien kerrosten ravinnepitoisuudet normaalille tasolle .
Järnefelt ja Välikangas esittivät vesijohtoveden johtamista Töölönlahteen suihkulähteissä ,  jolloin veden jatkuva vaihtuminen poistaisi lahdesta planktonia ,  ravinteikkaat pohjakerrokset eivät sekoittuisi ja lahden pintavesi ilmastuisi .
Lisäksi useat 20
-
40
metriä korkeat vesisuihkut olisivat tuoneet kaupungin keskustaan uuden nähtävyyden erityisesti Helsingin vuoden 1940 olympialaisia varten .
Lahden täyttö oli esillä jatkuvasti .
Lahden täyttöä pidettiin lehtitietojen mukaan 1920-luvun lopussa itsestäänselvyytenä keskustan jätevesi- ,  tontti- ja liikenneongelman poistamiseksi .
Täytön vastustajien mielestä lahden kauneusarvojen esille tuomista pidettiin ”esteettisenä snobismina” .
He kysyivät kuitenkin suunniteltiinko Helsingin kehitystä pelkästään tontti- ja liikennelaskelmien pohjalta välittämättä tuon taivaallista kaupungin luonnonperinnöstä ja kauneusarvoista .
Töölönlahden täyttö ei yksistään olisi ratkaissut saastumisongelmaa ,  koska myös muut sisälahdet olisi pitänyt täyttää .
Asenteet muuttuivatkin 1930-luvulla vähitellen suopeammiksi Töölönlahden suojelulle .
Muutosta edesauttoi kaupunkilaisten ja joidenkin viranomaisten peräänantamattomuuden lisäksi jätevedenpuhdistamoiden laaja rakennusohjelma ,  ympäristötutkimukset ja lehdistön myönteinen suhtautuminen Töölönlahden puhdistamismahdollisuuksiin .
Vesitutkimukset ja ratkaisuvaihtoehdot vähissä :  1950-luku Töölönlahden kuormitus laski huomattavasti vuoden 1936 jälkeen ,  kun Alppilan pieni puhdistamo oli uusittu ja tehoton Savilan puhdistamo muutettu pumppaamoksi ,  jonka kautta suurin osa Töölönlahtea aiemmin kuormittaneista jätevesistä pumpattiin Rajasaaren uuteen aktiivilietepuhdistamoon .
Myös sokeritehtaan prosessijätevedet pumpattiin rajasaareen puhdistettaviksi .
Samaan aikaan kaikki suuret Töölönlahteen laskevat viemärit poistettiin .
Lahtea jäi kuormittamaan pari pienempää viemäriä ,  sokeritehtaan lauhdevesi ,  Savilan pumppaamon ja viemäriverkon ylivuodot sateisina aikoina sekä Alppilan jätevedenpuhdistamo ,  joka suljettiin vuonna 1959 .
Toimenpiteet vähensivät huomattavasti Töölönlahden alueen saastumista .
Lahdissa ei käytettävissä olevien tietojen mukaan esiintynyt vuoden 1938 jälkeen enää suuria kalakuolemia .
Lahtien pohjalieju ei käynyt samalla tavoin kuin aiemmin :  pohjasta ei enää noussut kaasukuplia ,  joiden mukana pintaan olisi noussut suuria liejumöhkäleitä .
Lahtien vesi ei ollut kuin poikkeuksia lukuun ottamatta mätänemistilassa ,  haju oli enää harvoin vahva ja rikkivedyn hajua ei esiintynyt juuri lainkaan .
Muutos ei kuitenkaan merkinnyt sisälahtien ongelmien poistumista .
Töölönlahdella oli edelleen huomattavan rehevä leväkasvusto ja lahti oli värjäytyi kesäisin kirkkaan vihreäksi ,  lievähköjä hajuhaittoja esiintyi ajoittain ja rantaviiva oli limainen .
Rantavesien tilaa vuodesta 1947 lähtien selvittäneen rakennusviraston kemistin Harry Cajanderin mukaan Töölönlahden alueen vesi oli 1950-luvun vaihteessa yleisesti ottaen ”kohtalaisen tyydyttävässä kunnossa” .
Lahden törkyiseen historiaan nähden luonnehdinta oli oikeutettu .
Lahden parantunut yleistila nousi selvästi esille vuonna 1952 kaupungin valmistautuessa olympialaisiin .
Teknikkojen lakko pysäytti Savilan pumppaamon kuukaudeksi ,  minkä ajan viemärivesi johdettiin lahteen puhdistamattomana .
Töölönlahti muuttui nopeasti pahanhajuiseksi ,  mustanpuhuvaksi ja lähes hapettomaksi viemärivesilammikoksi .
Lakon loputtua pilaantumisen äärimmäisen merkit ja rikkivedyn haju katosivat onneksi parissa viikossa ja lahti oli kohtalaisessa kunnossa olympialaisten alkaessa .
Töölönlahden jätevesikuormituksen poistaminen oli Cajanderin mielestä parantanut lahden yleistä tilaa huomattavastikin ,  mutta toimenpiteet eivät olleet vähentäneet lahden rehevää leväkasvillisuutta .
Hänen mielestään ensimmäinen askel lahden tilanteen korjaamiseen oli selvittää mistä leväkasvillisuus otti ravinteensa .
Cajander ei kemistinä ilmeisesti ollut tietoinen vuoden 1936 pohjatutkimuksista .
Toisaalta hänen ehdotuksensa kuvastanee ympäristötutkimuksen huutavaa resurssipulaa toisen maailmansodan jälkeen ;  Cajander teki tuolloin merialueen tutkimukset käytännössä yksin .
Töölönlahti ei ollut 1950-luvulla enää Helsingin heikoimmassa kunnossa ollut vesistö ,  joten muita ehdotuksia ongelman ratkaisuiksi ei esitetty kuin täyttö .
Aarno Niini ehdotti Töölönlahden ,  Vanhankaupunginlahden ,  Lauttasaaren selän ja Laajalahden kuivaamista tie- ,  raide- ja meriliikenteen uusiksi väyliksi ja solmukohdiksi .
Töölönlahdelle olisi tullut uusi linja-autoasema .
Kaupunginhallitus torjui kuitenkin täyttöehdotuksen välittömästi ,  koska se tuhoaisi  " yhden parhaista luonnon kauneusarvoista mitä Helsingin keskustassa vielä on jäljellä "  .
Töölönlahden täyttämissuunnitelmat jäivät viimein historiaan .
Töölönlahti 1960- ja 1970-luvulla :  kunnostus ?
Helsingin merialueen säännöllinen tutkimus ,  monitorointi ,  alkoi 1960-luvulla .
Tutkimus laajeni etenkin selkävesille ,  missä suurin osa näytteenottopaikoista sijaitsi .
Töölönlahdella oli sen sijaan vain kaksi näytepaikkaa fysikaalis-kemiallisia ja hygieenisiä ,  mutta ei biologisia tutkimuksia varten ,  mikä merkitsi lahden tutkimuksen selkeää supistumista .
Veden laatua pidettiin 1970-luvulla heikkona .
Lahti oli rehevä ,  sen pohja oli todennäköisesti edelleen biologisesti kuollut .
Lahti ei kuitenkaan enää juurikaan haissut tai kärsinyt hapenpuutteesta .
Vedessä ei myöskään ollut sille aiemmin tunnusomaista vihreää väriä ,  vesi oli lähinnä sameaa .
Vuonna 1977 teki 46 kaupunginvaltuutettua aloitteen Töölönlahden alueen kunnostamiseksi uimakelpoiseksi .
Helsingin Sanomien mukaan Kallion nuorisojärjestöjen yhteistoimintaelin oli koonnut ”huiman aatteen” tueksi kansalaisaddressin ja järjestänyt rantojen siivoustalkoot .
Aloitteen takana oli valtuuston koko vasemmisto .
Oikeistopuolueita oli kuitenkin vaikea saada ehdotuksen kannalle .
Myös Helsingin kaupungin ulkoiluviraston päällikkö piti ehdotusta liian idealistisena ja utopistisena .
Kellään ei kuitenkaan ollut periaatteessa mitään kunnostusta vastaan ,  ainoastaan Helsingin kaupungille kunnostuksesta koituvia kustannuksia pidettiin liian korkeina .
Lahden kunnostamiseksi esitettiin 1960- ja 1970-luvulla eri tahoilta jälleen rivi perinteisiä ajatuksia Taivallahden kanavan kaivamisesta ,  eristämisestä makeavesialtaaksi ,  ruoppaamisesta 0,5-2 m syväksi ,  pohjan peittämiseen ja kaupungin jätevesien kokonaisuudistukseen meriviemäreineen .
Helsingin vesistöjen huono tila aiheutti kuitenkin aivan uusia ongelmia .
Ruoppaus olisi saattanut haitata suunniteltua meriveden käyttöä juomavedeksi .
Limnologi Paavo Seppäsen mielestä sisälahtiin johdettava merivesi olisi pitänyt ottaa saastumisen takia nyt kilometrien päästä ulkomereltä ,  ei kaupungin viereisistä lahdista kuten aiemmin oli suunniteltu .
Lahden tila ja kunnostussuunnitelmat 1990-luvulla Töölönlahden tila arvioitiin 1990-luvun alussa heikoksi ,  mutta vuosikymmenen lopussa lahden vesi luokiteltiin jo välttäväksi .
Lahden hygieeninen tila oli melko hyvä .
Sen suurin ongelma oli lahden vesilintukannan ulosteet .
Ulkoinen kuormitus oli käytännössä minimissään ,  pääongelmana oli voimakas sisäinen kuormitus ,  hajapäästöt ja lahden nuhruisuus .
Helsingin ympäristökeskus selvitti vuonna 1995 Töölönlahden tilaa pyrkien selvittämään parantamisvaihtoehtoja.Uuttamiskokeiden perusteella lahden pohjasta nousevan sisäisen kuormituksen arvioitiin olevan monikymmenkertainen vähäiseksi supistettuun ulkoiseen kuormitukseen nähden .
Vanhat päästöt olivat tosin nähtävissä pohjan sulfidipitoisessa liejussa lähes metrin paksuisena 100
-
150
vuotta vanhana kerroksena .
Tämän ”kulttuurikerros” oli väriltään harmaanmusta ,  sen liukoisen fosforin pitoisuudet olivat korkeita ja rikkiveden hajua oli huomattavissa .
Pintaosaltaan sedimentti on paremmassa kunnossa ,  mikä viittasi Töölönlahden tilan paranemiseen pahimman jätevesikuorman loputtua .
Kaupunginhallitus teki periaatepäätöksen lahden saattamiseksi uimakelpoiseksi vuoteen 2000 mennessä .
Kaupungin virkamiehet ehdottivat veden vaihdon parantamista johtamalla merivettä Seurasaarenselältä Töölönlahteen vanhaa Rajasaari-Savila -viemäritunnelia pitkin .
Vaihtoehtona oli johtaa vesijohtovettä Töölönlahdelle ,  koska veden kulutus oli vähentynyt ja johtoverkosto kaipasi huuhtelua .
Toisaalta Töölönlahti haluttiin pitää merenlahtena ,  eikä muuttaa sitä keinotekoiseksi järvenkaltaiseksi makeavesialtaaksi .
Veden vaihto Töölönlahden ja Kaisaniemenlahden välillä tuli myös estää .
Helsingin yliopiston tutkijat ehdottivat lahden ruoppausta kunnostuksen yhteydessä lahden pitämiseksi virkistyskäyttöön kelpaavana avovetenä .
Ruoppauksen ongelmana olivat kuitenkin pohjan raskasmetallit .
Töölönlahden laajennus nousi esille historiallista kanava-ajatusta muistuttavassa muodossa arkkitehtikilpailussa .
Ympäristönsuojelulautakunta ehdotti ensin lahden ravinteikkaan pohjaliejun eristämistä vesimassasta hiekkakerroksella ja myöhemmin ympäristökeskuksen kanssa pohjaliejun kemiallista käsittelyä yhdessä vedenvaihdon ja ruoppauksen kanssa .
Pakinoitsija Origo ehdotti lahden jättämistä kohtuullisen saastuneeksi ,  koska veden parantunut tila johtaisi vain hukkumistapausten lisääntymiseen lahdessa .
Tätä mielipidettä lukuun ottamatta ,  ei ehdotuksissa ollut ainoatakaan uutta tai omaperäistä .
Vaikka Helsingin rantojen täyttäminen nousi 2000-luvun vaihteessa uudelleen esille ,  ei Töölönlahtea ehdotettu täytettäväksi .
Helsingin murheenkryyni 1700-luvulta tähän päivään Helsingin merialueen suojelu alkoi Töölönlahdelta .
Vesikäymäläkieltoa perusteltiin pitkään lahden pilaantumisherkkyydellä .
Ensimmäinen jätevesien koepuhdistamo ja kaksi ensimmäistä varsinaista jätevedenpuhdistamoa rakennettiin 1910-luvulla lahden suojelemiseksi .
Myös Helsingin ensimmäiset aktiivilietelaitokset rakennettiin 1930-luvulla osaltaan sisälahtien suojelemiseksi .
Jätevedenpuhdistamoiden ja niihin liitettyjen suurten kokoojaviemärien ansiosta Töölönlahden alue oli lähes suojeltu jo 1930-luvun lopussa ,  aikana ,  jolloin suurin osa muun Helsingin jätevesistä laskettiin vielä puhdistamattomana rantavesiin .
Töölönlahti oli myös Helsingin merialueen pilaantumistutkimuksen koelaboratorio ,  jossa uusia menetelmiä sovellettiin .
Ensimmäiset havainnot Töölönlahden pilaantumisesta ovat 1880-luvun alusta .
Lahti oli pahoin saastunut ja rehevöitynyt 1900-luvun alkuvuosina ,  mikä ilmeni pohjaliejun käymisen ,  levälauttojen ja piinaavan lemun lisäksi kalakuolemina .
Päästöjen vähentyminen ensimmäisen ja toisen maailmasodan aikana ilmeisesti vakautti lahden tilaa 1910- ja 1930-luvun kalakuolemien jälkeen .
Lahden tila alkoi aikalaistutkimusten mukaan parantua 1940-luvulla ,  jolloin pohjan käyminen ,  levälautat ja hajuhaitat vähenivät .
Lahti oli 1950-luvulla aiempaan verrattuna kohtalaisessa kunnossa ,  vaikka vihertävä leväpeitto hävisi vasta 1970-luvun tienoilla .
Välttävässä kunnossa lahti oli 1990-luvun lopussa .
Jokaisella helsinkiläissukupolvella on ollut oma Töölönlahtensa ongelmineen ja ratkaisuineen .
Töölönlahden historiattomuus nousi esiin surkuhupaisessakin valossa ,  kun kaupunginhallitus ehdotti 1990-luvulla Töölönlahden palauttamista viime ”vuosisadan alun tilaan” :  tuolloin lahdelle olisi pitänyt johtaa vesijohdon sijaan viemäri .
Viimeisen 200 vuoden sukupolvet ovatkin käyneet lävitse suunnilleen samat vaihtoehdot Töölönlahden tilan parantamiseksi ja jättäneet ne toteuttamatta .
Jokainen sukupolvi on näyttänyt toimineen itsenäisesti ,  oppimatta edellisiltä mitään .
Töölönlahden tilan parantaminen on ollut vaikeasti ratkaistava asia .
Syitä tähän kannattaa etsiä vesiensuojeluakin yllättävän vahvasti ohjaavasta kaavoituspolitiikasta .
Töölönlahden ongelmaan perehtynyt arkkitehti A.W .
Rancken huomautti 1930-luvulla ,  että sisälahtien ongelmia oli pohdittu jo Kluuvinlahden ajoista saakka ,  mutta niitä oli vaikea ratkaista ,  koska asiassa oli niin monta eri tekijää viemäritekniikasta ,  tonttipolitiikasta ,  estetiikasta ja liikenteen kehityksestä alkaen .
1970-luvulla asemakaavaosaston keskustatoimiston päällikön Paavo Mänttärin mukaan lahden veden kunnostukseen ei voinut ryhtyä ilman keskustaprojektin kokonaissuunnitelmaa .
Ympäristökeskuksen johtajan Pekka Kansasen mukaan Töölönlahden maankäyttöön liittyi 1990-luvullakin suuria näkemyseroja .
Veden tilan parantaminen on saanut jäädä odottamaan näiden maankäyttöratkaisujen lopullista tekoa .
Kunnostusta on hidastanut sekin ,  että kaupungin sisällä ongelmaa on hoitanut ainakin neljä eri hallintokuntaa ,  joista jokaisella on ollut asiasta omat näkemyksensä .
Kuvaannollisesti sanoen Töölönlahden alueen veden tilan parantaminen on jäänyt alueen maankäytön kokonaissuunnittelun jalkoihin ,  joka on jäänyt päätöksenteon hankaluuden jalkoihin .
Ongelmana ei siten ole ollut ehdotusten puute ,  vaan pikemminkin niiden runsaus .
Kun kaikkia 1900-luvulla esitettyjä ehdotuksia Töölönlahden ongelman ratkaisusta on tarkasteltu virkakoneistossa ja julkisuudessa perusteellisesti eri näkökulmista ,  on prosessin tuloksena syntynyt yhteiskunnallinen viive ,  joka on hidastanut ,  hämärtänyt ja lopulta tukahduttanut kunnostusta kokevan päätöksenteon .
Tämä viive on kuitenkin ongelma ainoastaan kunnostussuunnitelmien perspektiivistä .
Kun viivettä tarkastellaan Töölönlahden olemassaolon kannalta ,  asia näyttää aivan toiselta .
Nimenomaan päätöksenteon yhteiskunnallisen viiveen ansiosta Töölönlahti on jäänyt täyttämättä .
Päätöksenteon hitaus on suhteellinen ongelma .
Töölönlahden aluetta voi pitää historian lisäksi myös tulevaisuuden ympäristönsuojelun laboratoriona .
Lahden ympäristöhistoria osoittaa ensiksi sen ,  kuinka hidasta ulkoisen kuormituksen vähentäminen on ollut ja toiseksi sen ,  että sisäisen kuormituksen vähentäminen on vielä vaikeampaa ja hitaampaa .
Näitä esimerkkejä voi tarkastella laajemmissa puitteissa .
Kun Itämeren ulkoinen kuormitus on saatu joskus lopetettua ,  niin mitä voidaan tehdä Itämeren sisäiselle kuormitukselle ,  kun sen vähentäminen ei tahdo onnistua edes piskuisessa Töölönlahdessa ?
Töölönlahden ympäristöhistoria on pelottava esimerkki .
DOCEND 1088020716179643594260943184131578224313187 4848
DOCSTART 1088020716179643594260943184131578224313187 4849
InEnglish Ympäristöhistoria - Suomi Ympäristöhistoria Helsinki Suomi Itämeri Maailma Navigaatio Julkaisut Projektit Muistitieto Ympäristöhistoria Suomessa Yhteystiedot Sari Laurila Simo Laakkonen Yhteiskuntahistorian laitos Talous- ja sosiaalihistoria PL 54 Snellmaninkatu 14 A 00014 Helsingin yliopisto Vesistöistä viemäreiksi Pirkko Leino-Kaukiainen  :  Vesistöistä viemäreiksi :  vesiensuojelu Suomessa 19451970 .
Kirjassa :  Harmaat aallot :  ympäristönsuojelun tulo Suomeen toim .
Simo Laakkonen ,  Sari Laurila ja Marjatta Rahikainen Suomen Historiallinen Seura ,  Historiallinen arkisto 113 SHS / Helsinki / 1999 .
Vammalan kirjapaino Oy .
( lyhennelmä artikkelista )  Kaupunkien jätevedet virtasivat kaikkien silmien edessä katuojissa tai haisivat takapihoilla ,  kunnes niitä 1800-luvun lopulta lähtien alettiin johtaa viemäreitä pitkin näkymättömiin .
Piilottaminen maan alle poisti samalla epämiellyttävän ongelman kaupunkilaisten mielistä .
Elettiin siinä uskossa ,  että vesistöt pystyisivät häivyttämään taajamien ja kasvavan teollisuuden jätevedet sekä niiden mukana kulkeutuneet erilaiset aineet ,  joiden laatua ei edes kyselty .
Käytännössä viemäreiden rakentaminen tarkoitti kuitenkin vain sitä ,  että jätevedet purettiin suoraan läheisiin jokiin ,  järviin ja meriin ,  jotka alkoivat muuttua kaupunkilaisten likaviemäreiksi .
Suomessa ei ollut 1900-luvun alussa selviä säädöksiä ,  joiden nojalla pilaantumista olisi voitu estää tai rajoittaa .
Vuoden 1902 vesioikeuslaki sisälsi vesistöjen muuttumattomuuden periaatteen ,  mutta sen tarkoituksena oli lähinnä ehkäistä jätteiden kasautuminen niin ,  että kulkuväylät tukkeutuisivat ,  kalastusmahdollisuudet heikkenisivät tai käyttöveden saanti vaikeutuisi .
Tämän lain takana oli maatalousyhteiskunnan toimivuuden turvaaminen ,  eikä vesistöjen valvontaa saastumisen osalta ymmärretty tarpeelliseksi .
Seuraavassa vaiheessa 1930- luvulla alettiin parantaa voimalaitosten rakentamisedellytyksiä ,  ja vesilakia muutettiin vesistöjen patoamista ja säännöstelyä koskevilta osin .
Tämä kehitys jatkui myös sota-aikana ja sen jälkeen ,  sillä jälleenrakennus ja talouden elpyminen edellyttivät energian saannin turvaamista .
Päätöksentekijöillä näyttää olleen yhtä vähän tietoa ,  ymmärrystä kuin tarvettakaan pohtia vesien pilaantumista yhteiskunnallisena ongelmana .
Ihmisten terveyttä ja hyvinvointia vesioikeuslaissa ei otettu huomioon .
Sen sijaan vuoden 1927 terveydenhoitosäännössä todettiin ,  että kaikille on oltava hyvää vettä runsaasti ja helposti saatavissa .
Myös viemäreiden kunnosta ja vedenottopaikkojen puhtaudesta tuli huolehtia .
Maaseudun osalta vaadittiin kiinnittämään huomiota tässä mielessä tallien ,  navetoiden ,  sikaloiden ,  käymälöiden ja tunkioiden paikkaan .
Terveydenhoitosäännössä ja vuoden 1920 naapuruussuhteita koskevassa laissa säädettiin teollisuuslaitoksista ,  joita ei saanut sijoittaa sellaiseen paikkaan ,  että ne ilman ,  maaperän tai veden saastumisen kautta voivat käydä vaarallisiksi yleiselle terveydelle. Kunnalliset viranomaiset myös päättivät ,  voitiinko tehtaiden jätevesiä johtaa yleiseen viemäriverkkoon .
Lakien sisältämät määräykset olivat sen verran ylimalkaisia ja vaikeasti valvottavia ,  että hallintoviranomaisten oli vaikea johtaa niistä yksittäisiin tapauksiin soveltuvia sääntöjä .
Yleensä ongelmana oli valvonnan puute .
Vastuu kuului kunnallisille lautakunnille sekä tie- ja vesirakennushallituksen alaisille piiri-insinööreille ,  joiden tiedot vesihygieniasta olivat kuitenkin puutteellisia ,  eikä heillä ollut käytössään edes tarpeellisia mittausvälineitä .
Hallintoviranomaisten voimattomuutta kuvaa hyvin Orimattilan kunnanlääkärin maaliskuussa 1952 Hämeen lääninhallitukselle tekemä valitus ,  jossa hän huomautti siitä ,  että Lahden Salpausselän eteläpuolisten kaupunginosien viemärit laskivat suoraan Porvoonjokeen .
Tämän oli Orimattilassa havaittu pilanneen vesiä .
Lääninhallitus vaati joulukuussa 1953 uhkasakon nojalla Lahden kaupunkia ryhtymään puhdistustoimiin .
Valituksen seurauksena korkein hallinto-oikeus kuitenkin kumosi tammikuussa 1955 tämän päätöksen sillä perusteella ,  että lääninhallitus ei ollut antanut kaupungin hallintoelimille lain vaatimia yksityiskohtaisia määräyksiä toimenpiteistä .
Lääninhallitus taas ei pitänyt itseään riittävän asiantuntevana määrittelemään näitä yksityiskohtia eivätkä lait antaneet tässä apua ,  joten se siirsi asian sisäministeriön käsiin .
Pallo heitettiin sinne ,  missä säädöksiä voitiin ryhtyä uusimaan ja tarkentamaan .
Usko vesistöjemme itsepuhdistuskykyyn alkoi horjua toisen maailmansodan jälkeen .
Teollisuutta syntyi nopeaan tahtiin ,  ja talouselämän pyörät piti saada pyörimään ,  kun sekä Eurooppaa että Suomea rakennettiin sodan jäljiltä .
Mitalin toinen puoli oli se ,  että vesistöjen saastumisesta kasvoi ongelma .
Havainnot vesistöjen ja ilman tilasta Euroopan teollisuuskeskuksissa olivat sen verran hätkähdyttäviä ,  että taloudellisen kasvun tuomaan jatkuvaan edistykseen uskovien päätöksentekijöiden oli yksinkertaisesti pakko ryhtyä rakentamaan järjestelmiä ,  joiden avulla pilaantumista voitaisiin ehkäistä ja vesistöjen tilaa parantaa .
Vaikka asiat Suomessa eivät olleet vielä yhtä hälyttäväs- sä vaiheessa kuin Keski-Euroopassa ,  silmiä ei enää voitu ummistaa tosiasioilta .
Ensinnä oli säädökset saatettava vastaamaan ympäröivän todellisuuden vaatimuksia .
Vesiensuojelun lainsäädännön ja hallinnon kehittäminen alkoi Suomessa 1950-luvulla .
Suunnitteluvaihe kesti seuraavan vuosikymmenen alkuun ,  sillä eduskunnan 1960 hyväksymä vesilaki astui voimaan huhtikuussa 1962 .
Vuosikymmenen loppu oli kuitenkin vielä siirtymäaikaa ,  jonka kuluessa koeteltiin lain voimaa ,  annettiin vesistöjen pilaajille aikaa rakentaa puhdistuslaitteita ja muotoiltiin hallintokäytäntöjä .
Tämän vaiheen voidaan katsoa päättyneen heinäkuussa 1970 ,  jolloin vesihallitus aloitti toimintansa erillisenä maatalousministeriön alaisena keskusvirastona .
Samalla koko järjestelmä sai entistä keskittyneemmän ja jäsentyneemmän muodon .
Vesisuojelujärjestelmän syntyvaiheessa keskeinen kysymys oli ,  miten vesistöjen pilaantumista koskeva tieto levisi ,  miten ongelmat tiedostettiin ,  ja miten valtiovalta tähän reagoi .
Aluksi juuri koulutuksen ja valistuksen edistämistä pidettiin tärkeänä ,  jotta pohjoisen lintukodon asukkaat saataisiin hereille ja ymmärtämään ,  että ympäristössä vaani kaikkien kansalaisten elämää varjostavia uhkatekijöitä .
Vesien pilaantumisen muodostama ongelmavyyhti oli uusi sekä kansalaisille että lainsäätäjille ja virkamiehille .
Tiedon välittäjänä ja suojelujärjestelmän kehittäjänä vesiensuojelun neuvottelukunnalla oli 1960-luvulla tärkeä edelläkävijän asema .
Lainsäädännön uusiminen antoi päättäjille aseet ,  mutta vasta käytäntö opetti niiden käsittelyn .
Tiedostamisen siemen Vesi on metsän ohella erottamaton osa suomalaista maisemaa .
Toisaalta vesi on kotitalouksille ja teollisuudelle tärkeä luonnonvara .
Puhtaan veden arvo tajuttiin jo 1800-luvulla ,  sillä muutamien tarttuvien tautien ja likaantuneen veden välinen yhteys oli tunnettu .
Toisen maailmansodan jälkeen alettiin korostaa sekä vesistöjen että pohjavesiesiintymien merkitystä ja vaatia veden saannin turvaamista kaikissa oloissa .
Luonnonsuojelun aatesisällön laajeneminen nosti esiin puhtaan veden myös ympäristön laatutekijänä ,  jonka tuli nauttia suojaa eri tahoilta uhkaavaa pilaantumista vastaan .
Jäteongelmien muuttuminen aistein havaittaviksi ,  ihmisen terveyttä ja hyvinvointia uhkaaviksi oli yksi syy ,  joka sai luonnonsuojeluaatteen kannattajat tarkastelemaan luonnon kokonaisuutta uudella tavalla .
Toisen maailmansodan seurauksena yleistyi asioiden kansainväli- nen ,  jopa maailmanlaajuinen tarkastelutapa ,  ja ongelmia haluttiin ratkoa yhteistyöllä .
Aikaisemmin luonnonsuojeluajattelua oli erityisesti Euroopassa hallinnut harvinaisuuksien ja maisemien suojeluun tähdännyt perinne ,  johon kuului toiminnan perusteleminen kulttuurisilla syillä .
Yhdysvalloissa oli sen sijaan jo pitkään kiinnitetty huomiota ihmisen elinympäristössään aiheuttamiin muutoksiin ,  kuten aavikoitumiseen ,  eroosion leviämiseen ja metsien häviämiseen .
Tältä pohjalta alettiin vaatia maapallon luonnonvarojen suojelua .
UNESCOn ja Ranskan hallituksen kutsusta järjestettiin Fontainebleaussa syksyllä 1948 kansainvälinen luonnonsuojelukonferenssi ,  johon Suomesta osallistui valtion luonnonsuojelunvalvoja ,  tohtori Reino Kalliola .
Hän kuvaili kokousta Euroopan ja Amerikan dramaattiseksi kohtaamiseksi ,  aatteiden ja käytännön ristiaallokoksi .
Keskusteluissa onnistuttiin sovittelemaan eurooppalaisten kulttuuriarvot ja yhdysvaltalaisten esittämät yhteiskunnallis-taloudelliset näkökulmat laajaksi luonnonsuojeluohjelmaksi .
Fontainebleaun anti oli se ,  että luonnonsuojelu alettiin ymmärtää välttämättömäksi nimenomaan taloudellisista syistä .
Luonnonhoito ei enää ollut erotettavissa aatteellisista luonnonarvoista ,  vaan ne muodostivat yhdessä elimellisen kokonaisuuden .
Fontainebleaussa perustettiin kansainvälinen luonnonsuojeluliitto ,  International Union for Protection of Nature  ( IUPN )  .
Maapallon elämän ja sen elinehdot käsittävä kokonaisuus muodosti liiton toimintapiirin ,  ja sen tavoitteeksi nostettiin lähinnä ihmisen luonnonympäristön säilyttäminen .
Alettiin puhua uusiutuvista luonnonvaroista ,  joiden varaan rakentui inhimillisen sivistyksen aineellinen perusta .
Elintasoa uhkasi aleneminen maailman luonnonvarojen ehtymisen seurauksena ,  mutta kehityssuuntaa voitaisiin muuttaa ,  jos havahduttaisiin ajoissa huomaamaan ihmiskunnan riippuvuus luonnonvaroista ja oivallettaisiin niiden suojelun sekä hoidon  ( conservation of nature )  välttämättömyys .
Luonnonsuojeluaatteen kehityksessä nousi esiin kysymys siitä ,  suojellaanko luontoa ihmisen vaikutusta vastaan vai ihmistä varten .
Luonnon merkitys virkistyslähteenä oli 1930-luvun lopulla tullut keskustelun kohteeksi lähinnä ruotsalaisten esimerkin pohjalta ,  mutta vesistöjä ei tässä yhteydessä mainittu erikseen ,  vaikka niiden pilaantuminen vähensi virkistysmahdollisuuksia .
Kun lisäksi oivallettiin veden merkitys myös ihmiselle elintärkeänä luonnonvarana ja monien lajien elinympäristönä ,  vesistöjen saastumisongelmasta tuli merkittävä koko inhimillisen elämän säilymisen kannalta ja vedestä keskeinen suojelukohde .
Toisaalta vesikysymykset kiinnostivat samaan aikaan myös vesirakentamisen ja sen seurannaisilmiöiden näkökulmasta .
Kansainväliset suojeluideat tulivat Suomeen nopeasti ,  mutta talouselämän ja luonnonsuojelun suhde oli asia ,  jota lähestyttiin hyvin varovaisesti .
Kun Suomen Luonnonsuojeluyhdistyksessä keskusteltiin 1951 ensimmäisen kerran uudesta aatesisällöstä ,  Reino Kalliola puhui taloudellisiin tekijöihin perustuvasta luonnonsuojelusta ,  jonka taustana oli syvä huoli maailman luonnonvarojen ehtymisestä ,  mutta hän oli halukas jättämään taloudelliset tavoitteet Suomen osalta suojelutoiminnan ulkopuolelle .
Yhdistyksessä päätettiinkin pitäytyä entisissä periaatteissa .
Ajatukset kuitenkin kypsyivät luonnonsuojelijoiden piirissä nopeasti .
Kirjoittaessaan luonnonvarojen suojelusta 1953 Kalliola painotti sitä ,  että luonnonsuojelun kytkeytyminen taloudellisiin kysymyksiin oli alettu ymmärtää yhä laajemmin .
Hän jakoi luonnonarvot kolmeen osaan :  kulttuurisiin ,  sosiaalisiin ja taloudellisiin .
Ensin mainittuun hän sisällytti koko perinteisen luonnonsuojelun ,  kun taas sosiaalisella luonnonsuojelulla ymmärrettiin lähinnä luonnon virkistyskäyttöä .
Laajimmin ja seikkaperäisimmin Kalliola käsitteli luonnon taloudellisten arvojen suojelua ja luonnonvarojen käyttöä .
Hän katsoi suojelun päätehtäväksi valvoa ,  ettei ihmisen puuttuminen luonnon kehitykseen järkyttäisi liikaa tasapainoa ja johtaisi luonnonvarojen ,  ihmiskunnan elämänlähteen ,  tuhoutumiseen .
Varottavana esimerkkinä mainittiin usein metsien paljaaksi hakkuut ,  jotka Yhdysvalloissa sekä Etelä- ja Keski-Euroopan vuoristoseuduilla olivat vaikuttaneet kuivumiseen ja eroosion leviämiseen .
Suomessa ei toistaiseksi ollut havaintoja vastaavista tuhoista ,  mutta pinnan alla saattoi kyteä esimerkiksi soiden kuivatuksista ja vesistöjen säännöstelystä aiheutuvia ongelmia .
Lopuksi hän ennusti ,  että kasvinsuojeluaineiden käyttö ja teollisuuden jätevesien vaikutukset voisivat vielä koitua vakaviksi pulmiksi .
Näihin ajatuksiin pohjautui luonnonsuojeluyhdistyksen uusi ohjelma ,  joka julkaistiin 1956 aikakauslehdeksi muutetun Suomen Luonnon ensimmäisessä numerossa .
Siinä korostettiin luonnonsuojeluun liittyvien erilaisten arvojen kiinteää yhteyttä .
Luonnonvarojen säilymisen kannalta pidettiin tärkeänä luonnonympäristön biologisesti oikeaa suojelua ja hoitoa .
Luonnonsuojelun tehtäväkenttää haluttiin laajentaa koskemaan mm. soranottoa ,  tehtaiden jätteitä ,  vesistöjä ja myrkkyjen käyttöä kasvintuholaisten torjunnassa .
Luonnonsuojelijoiden ääni oli saatava kuuluviin kaikkialla ,  missä ihminen ja luonto kohtasivat .
Luontoa ei suojeltu ja hoidettu enää vain sen itseisarvon takia ,  vaan ennen kaikkea ihmisten hyväksi ,  kansamme hyödyksi ,  hyvinvoinniksi ja iloksi .
Pilaantuvatko vesistömme ?
Toisen maailmansodan vuosina suomalaiset eivät pystyneet seuraamaan vesihuollon alalla tapahtunutta kehitystä eivätkä panostamaan puhdistusjärjestelmien rakentamiseen .
Verrattuna Yhdysvaltoihin ja moniin Euroopan maihin Suomi oli vesiensuojelun kehitysmaa ,  vaikka tilastot jo kertoivat korutonta kieltään suolistoperäisten bakteerien aiheuttamien tautien  ( lavantauti ,  pikkulavantauti )  leviämistä talousveden välityksellä .
Kunnallistekniikka-lehden palstoilla diplomi-insinööri Osmo Makkonen kiinnitti vuodesta 1947 lähtien painokkaasti huomiota siihen ,  että Suomessa ei ollut vesiensuojelua koskevaa lainsäädäntöä ja ennen kaikkea puuttuivat viranomaiset ,  joiden tehtävänä olisi valvoa ja kehittää vesien puhdistusta .
Lääkintöhallituksessakin ongelmat oli havaittu .
Vuonna 1946 kymmenessä maamme 35 kaupungista ja niinikään kymmenessä 13 kauppalasta jätevesiä ei puhdistettu millään tavalla .
Vaikka biologinen puhdistus oli otettu käyttöön Helsingissä ,  Lahdessa ,  Raumalla ,  Pietarsaaressa ja Nokialla ,  laitoksissa ei kyetty käsittelemään yhdyskunnan kaikkia jätevesiä .
Suomen Kalastuslehden palstoilla selvitettiin 1951 asiaa koskevaa lainsäädäntöä ,  joka kielsi muuttamasta vesistöjen luonnollista tilaa ,  jos käytöstä syntyisi haittaa toisille .
Koska näin kuitenkin oli tapahtunut ,  kysyttiin ,  miten voitaisiin estää vahinkojen jatkuminen ja korjata vaurioita .
Kirjoituksessa suhtauduttiin hyvin ymmärtäväisesti teollisuuden yleiseen hyödyllisyyteen ja valitettiin puhdistustoimien kalleutta .
Ongelman ratkaisuksi tarjottiin menettelyä ,  jonka avulla määräaikaisin luvin voitaisiin valvoa jätevesipäästöjä .
Myös korvausvelvoitteet tulisi selvittää .
Pian tämän jälkeen lehti julkaisi limnologian professori Heikki Järnefeltin artikkelin Välähdyksiä ihmisen sisävesillemme tuottamista vaurioista ,  jossa oli aivan toinen sävy .
Tosiasioita ei kierrelty eikä kielletty .
Kirjoittaja totesi ,  että mm. YK : n piirissä vesikysymyksiin oli yleensä alettu kiinnittää kasvavaa huomiota .
Ihmiskunta oli kehittämässä saastumisesta itselleen polttavaa ongelmaa ,  eikä suomalaisillakaan ollut enää aihetta ummistaa silmiään .
Hän näki tulevaisuuden synkkänä :  tunnetuilla menetelmillä ei parhaimmillakaan kyetty täysin puhdistamaan asutuksen ja teollisuuden jätevesiä .
Myös Kalataloudellisen Tutkimussäätiön tutkija Reino Ryhänen selvitti lehdessä jätevesiongelmaa ja totesi ,  että Suomen järvien vähäinen vesimäärä teki ne erittäin herkiksi rehevöitymisen ja happikadon etenemiselle .
Vesien alhainen keskilämpötila sekä pitkä talvi hidastivat järvien itsepuhdistumisprosessia .
Oman lisänsä seokseen antoivat tietysti hapot ,  emäkset ja myrkyt .
Likaantuminen vaati runsaasti tutkimuksia ,  ennen kuin sen oleelliset vaikutussuhteet olisivat selvillä .
Suomen Kalastuslehden pääkirjoituksessa 1953 todettiin ,  että kalavesien omistajat olivat lähettäneet Kalatalouden Tutkimussäätiölle lukuisia tutkimuspyyntöjä ,  jotka koskivat teollisuuden aiheuttamia likaantumistapauksia sisävesissä .
Pitkään toimineiden teollisuuslaitosten vaikutukset olivat yhtaikaa eri puolilla maata johtamassa ympäristön pilaantumiseen .
Kirjoituksessa arvosteltiin teollisuuslaitoksia siitä ,  että ne eivät halunneet ratkoa ongelmien syitä ,  vaan riitelivät oikeusistuimissa mahdollisimman pitkään korvauksista ja lopulta maksoivat ne saastumisen vain jatkuessa .
Ratkaisun avaimet olivat valtiovallan käsissä .
Ruoveden  Vilppulan reitin varrella 1951 kehittynyt kalavesien saastumisongelma oli esimerkki siitä ,  millaisia paineita kentältä alkoi kertyä päätöksentekijöiden tietoon .
Syypää oli 1914 toimintansa aloittanut Serlachius Oy : n selluloosatehdas Mäntässä .
Ennen toista maailmansotaa paikkakuntalaiset olivat syyttäneet tehdasta vesien likaamisesta ,  mutta tätä ei voitu tutkimuksissa osoittaa yksiselitteisesti ,  joten tehtaan johto leimasi syytökset turhiksi ja perusteettomiksi .
Kerrottiin ,  että vedet tehtaan alapuolella haisivat 1950-luvun alussa rikkivedyltä ,  kalat maistuivat rikiltä ,  ja seudun vesistöistä oli löytynyt kuolleita kaloja .
Löyhkää Vilppulan kosken luona kuvattiin sietämättömäksi ja sanottiin ,  että kaivotkin haisivat jätelipeältä .
Syyskuussa 1954 Mäntän ,  Vilppulan ,  Ruoveden ja Kuoreveden asukkaat kerääntyivät pohtimaan toimenpiteitä vesistön tilan parantamiseksi ,  sillä he pelkäsivät terveytensä puolesta .
Kokous asetti eri kansalaispiirejä edustaneen toimikunnan käymään neuvotteluja tehtaan johdon kanssa ,  mutta tuloksia tästä ei syntynyt .
Apulaisprofessori Niilo Söyrinki käsitteli 1954 Luonnonsuojelun käsikirjassa lähinnä ulkomaisten esimerkkien avulla ihmisen luonnolle tuottamia vaurioita ,  mutta samalla hän vaati ,  että luonnonsuojelijoiden tuli valppaasti seurata elinkeinotoiminnan kehitystä myös kotimaassa .
Vesistöjä ei enää pidetty ensisijaisesti kulkuväylinä ,  kalastuspaikkoina tai maiseman osina ,  vaan kaupungistumisen seurauksena yhä tärkeämmäksi oli tullut kysymys kunnollisen talousveden riittävyydestä .
Söyrinki lainasi saksalaista professori Reinhard Demollia ja totesi :  Vesivarojen väärinkäyttö on kansakunnalle kohtalokkaampaa kuin menetetty sota. Hälyttäviä tietoja esitti myös limnologian professori Heikki Järnefelt ,  jonka johdolla oli tutkittu muutamien järvien tilaa 1950-luvun alussa .
Kun oli todettu ,  että ympäristö määräsi järven perusluonteen ,  kysyttiin ,  mitä asutuskeskusten ja teollisuuslaitosten viemäreiden vaikutuspiirissä tapahtui .
Vesistöihin virtasi asumisjätteiden ohella puujätettä ,  happoja sekä muita kemikaaleja ,  lannoitteita ja metalleja .
Happikato näkyi monissa järvissä ,  ja paikoin kemialliset reaktiot olivat johtaneet kalakuolemiin ,  joskin tämä oli vielä harvinaista .
Häiritsevämpää olivat paha haju ,  silminnähtävä likaantuminen ja kasvuston rehevöityminen rantavesissä .
Järnefelt piti pahimmin likaantuneina vesialueina sulfiittiselluloosatehtaiden ympäristöjä sekä Helsingin satamaa ,  Töölönlahtea ,  Vesijärveä Lahden lähistöllä ,  Mikkelistä Saimaalle johtavaa kapeikkoa ja Tuusulanjärveä .
Hän kysyi ,  olivatko Helsingin Humallahden tai Munkkiniemen uimarannat enää terveellisiä .
Mitä siis voitaisiin tehdä ?
Järnefeltin neuvo oli vesien puhdistaminen ,  mutta menetelmät olivat vielä kovin kehittymättömiä .
Esimerkiksi asutuskeskusten typpi- ja fosfaattiyhdisteistä oli teknisesti mahdollista poistaa noin puolet ,  joten ravinnepitoiset vedet olisi vielä johdettava saostusaltaisiin ennen niiden palauttamista luontoon .
Teollisuuden jätevesien puhdistaminen kariutui lisäksi menetelmien kalleuteen ja yritystoiminnan kannattavuuteen .
Yhdysvalloissa kuitenkin kehitettiin uusia menetelmiä ,  mutta niiden käyttöönotto merkitsisi Suomen osalta teollisuuslaitosten rakentamista uudelleen .
Järnefelt suhtautui yleensä varsin epäillen tulevaisuuteen .
Vaikka luonnonsuojelijat alkoivat 1950-luvun alkupuolella keskustella luonnonvarojen kestävästä käytöstä ,  vesistöjen suojelu ei käynnistynyt aatteelliselta pohjalta .
Luonnonsuojeluyhdistyksessä keskusteltiin 1950-luvulla vesiasioista lähinnä kahdessa yhteydessä :  ajankohtaisia kysymyksiä olivat merillä tapahtuneiden öljyvahinkojen seuraukset ja koskirakentamisen aiheuttamat maiseman muutokset .
Vesiensuojelupyrkimysten tausta oli pikemminkin käytännöllinen kuin aatteellinen ,  ja asialla olivat vesistöjen käyttäjät .
Puunjalostusteollisuuden Keskusliitto tutkitutti 1937 jäsenyritystensä vesitilannetta ,  ja lääkintöhallituksen kansanterveysosasto kokosi tietoja asutuskeskusten vesien puhdistuksesta 1947 .
Kaupunkiliitto suoritti 1953 kiertokyselyn viemärilaitoksista ja vesistöjen likaantumisesta asutustaajamissa .
Maataloushallituksen vesitekninen osasto keräsi tietoja maalaiskunnista saman vuosikymmenen alussa .
Vesien puhtautta oli myös tutkittu sekä kalataloussäätiössä että Helsingin yliopistossa ,  mutta tutkimusten tulokset jäivät perin suppean piirin tietoon .
Sanomalehdistössä saastumisasiaa käsiteltiin 1950-luvulla erittäin harvoin ,  joskin vesistöt muodostivat aiheryhmänä ympäristökysymyksiä koskeneen kirjoittelun pääosan .
Jätevesikysymys herätti kuitenkin levottomuutta kansalaisten keskuudessa .
Edellä kuvatun Mäntän tapauksen lisäksi ainakin Outokummun kaivosyhteisössä oli pian sodan jälkeen herännyt pelko siitä ,  että 1928 aloittaneen rikastamon jätevedet olivat terveysriski paikkakuntalaisille .
Aluksi nuo jätevedet olivat pysyneet hyvin rajoitetulla alueella ,  mutta kun laitoksen vuosituotanto oli kasvanut 1950-luvun alkuun mennessä monikymmenkertaiseksi ,  etupäässä rikkihappoa sisältäneet jätevedet olivat pursunneet läheisiin vesistöihin ja helposti läpäisevän moreenikerroksen takia pilanneet myös pohjaveden .
Kaivot olivat saastuneet ,  kaloja kuoli ,  karjan veden saanti vaikeutui ,  maatalous ja virkistyskäyttö kärsivät lähialueella .
Yhtiön johto halusi säilyttää hyvät suhteensa sekä kunnan hallintoon että asukkaisiin ,  ja siksi vahinkoja korvattiin ,  rakennettiin vesijohtoja ja hankittiin tietoja vahinkojen laadusta sekä laajuudesta .
Vielä 1950-luvulla sopimuksiin päästiin ilman kohua ,  ja ongelmat pysyivät paikallisella tasolla ,  mutta seuraavalla vuosikymmenellä välien kärjistyminen sai osakseen valtakunnallistakin huomiota .
Vesistöjen pilaantumista koskevaa tietoa oli saatavissa myös ulkomailta .
Yhdysvalloissa jätevesien puhdistus oli teknisesti eurooppalaista tasoa pidemmällä .
Jo 1930-luvulla siellä oli kehitetty jätevesien biologisia puhdistusprosesseja ,  mutta vasta aivan vuosikymmenen lopussa herättiin tarkastelemaan asutuskeskusten ja teollisuuden saastevaikutuksia vesistöissä .
Puhdistusvaatimuksia ja valvontaa lisättiin kuitenkin hitaasti ,  sillä viranomaisiin kohdistui teollisuuden taholta huomattavia paineita vähätellä jätekysymystä .
Liittovaltion tasollakaan ongelmia alettiin ratkoa vasta 1948 ,  kun säädettiin ensimmäinen laki  ( The Water Pollution Control Act )  ,  joka antoi edes mahdollisuuden puuttua saasteiden liikkumiseen osavaltiosta toiseen .
Sen perusteellakaan ei saatu aikaan vielä merkittäviä muutoksia ,  sillä laki osoittautui käytännössä tehottomaksi .
Yhdysvaltojen saastetilanne alkoi merkittävällä tavalla parantua vasta 1960-luvun lopulta lähtien ,  kun lainsäädäntö ,  rahoitus ja puhdistusmenetelmien kehitys kohtasivat paremmin yleiset veden laadulle asetetut vaatimukset .
Euroopassa käyty toinen maailmansota ja sitä seuranneet jälleenrakennuksen vuodet estivät alkuun uusien puhdistusmenetelmien käyttöön ottamisen .
Ponnistelu taloudellisen nousun hyväksi vaikutti siten ,  että jätevedet mieluummin laskettiin pinnan alle kuin ryhdyttiin pohtimaan niitä yhteiskunnan ongelmina .
Tarvittiin se ,  että jätteet kohosivat vesistöissä pintaan ,  ennen kuin asiaan todella puututtiin .
Britanniassa jokien saastuminen tajuttiin 1940-luvun lopulla ,  jolloin harrastajakalastajat heräsivät kokoamaan tietoja tilanteesta .
Raportteja lähetettiin päätöksentekijöille sekä lehdistölle ja levitettiin laajasti myös yleisön keskuuteen .
Koska saastuminen oli oletettua laajempaa ,  taistelua vesistöistä käytiin aivan eri tasolla kuin Suomessa ,  missä vasta herättiin epäilemään ,  että kaikki ei ollut kohdallaan .
Britanniassa saavutettiin melko nopeasti yhteisymmärrys siitä ,  että oli ryhdyttävä vastustamaan jokien tulvimista ja saastumista sekä huolehtimaan valtakunnan vesivaroista .
Tämä johti 1951 jokien pilaantumista ehkäisevän lain  ( The Rivers Act )  säätämiseen .
Keski-Euroopasta oli kantautunut tyrmistyttäviä tietoja pohjavesien tason alenemisesta ja vesistöjen likaantumisesta .
Vaikka vesistöt pystyivät tiettyyn rajaan saakka puhdistamaan itse itseään ,  tuo raja oli Keski-Euroopassa 1950-luvun alussa jo ylitetty ,  eikä sieltä enää tahtonut löytyä terveitä vesistöjä .
Reiniä nimitettiin Euroopan viemäriojaksi .
Teollisuus työnsi vesiin jätteiden joukossa eläimille ja ihmisille vaarallisia myrkkyjä ,  jotka tekivät vesistöt käyttökelvottomiksi .
Ruotsissa oli ryhdytty etsimään keinoja vesistöjen likaantumisen estämiseksi ,  kun oli havaittu ,  että Tukholman keskustassa ,  Strömmenissä ,  aivan päättävien viranomaisten silmien edessä kellui se ,  mitä kaupungin likaviemärit purkivat .
Ruotsissa julkaistiin 1953 ensimmäinen laaja selvitys vesistöjen pilaantumisesta  ( Gösta Netzén ,  Våra skämda vatten )  ja tammikuussa samana vuonna asetettiin valtion komitea pohtimaan vesikysymyksiä .
Sen työn pohjalta vesilakia uudistettiin 1956 ja 1960 .
Puhdistamattomien jätevesien laskeminen vesistöihin kiellettiin kokonaan tai tehtiin luvanvaraiseksi ja viranomaisten mahdollisuuksia valvoa vesistöjen likaantumista parannettiin .
Saksan ja Englannin esimerkin mukaan Ruotsiin alettiin perustaa vapaaehtoisella pohjalla toimivia vesiensuojeluyhdistyksiä .
Muutokset olivat verrattain maltillisia ,  mutta vesistöjen likaantumisen lakipiste saavutettiin Ruotsissa 1950-luvulla ,  jonka jälkeen yleistilanne alkoi vähitellen parantua .
Komitean vastaus Suomessa vesikysymysten ratkaisuun ryhdyttiin 1951 jatkamalla jo ennen toista maailmansotaa alkanutta vesilain uudistustyötä .
Muuttuneet olosuhteet ja tiedot vesien likaantumisesta vaativat perusteellista valmistelua myös vesihuollon osalta .
Valtioneuvosto asetti syksyllä 1951 kolmijäsenisen vesilakikomitean ,  jonka tehtävä osoittautui erittäin laajaksi ,  sillä lakiin sisältyi noin 400 pykälää .
Tässä yhteydessä kävi ilmi ,  että vesistöjen pilaantumista ja pohjavesiä koskevat tiedot olivat kovin puutteellisia ja niitä oli välttämättä täydennettävä ,  jotta asiasta voitaisiin muodostaa kokonaiskäsitys .
Vesilakikomitea esittikin valtioneuvostolle toisen komitean asettamista selvittämään tätä kokonaisuutta .
Maatalousministeri Aulis Junttila kannatti ajatusta ,  mutta pääministeri Urho Kekkonen suhtautui siihen torjuvasti .
Siksi vesilakikomitean jäsenet päättivät edistää asiaa eduskunnan kautta .
He laativat perustelut huhtikuussa 1954 jätetylle toivomusaloitteelle ,  jonka esittäjäksi saatiin Kansanpuolueen edustaja ,  metsäntutkimuksen professori Eero Saari .
Ennen kuin aloite tuli eduskunnan käsittelyyn ,  asia eteni kuitenkin valtioneuvostossa ,  joka päätti toukokuussa 1954 asettaa komitean selvittämään vesien likaantumista eri näkökulmista ja tekemään ehdotuksia vesistöihin sekä pohjaveteen liittyvien etujen ja arvojen suojaamiseksi ,  kuten Saaren aloitteessa oli vaadittu .
Komitean puheenjohtajaksi kutsuttiin vesilakikomitean jäsen ,  lainsäädäntöneuvos Eero J. Manner ,  varapuheenjohtajaksi yli-insinööri Richard Gylling ja sihteeriksi diplomi-insinööri Simo Jaatinen .
Kokoonpanossa korostui tekninen ja lainopillinen asiantuntemus .
Lähes puolet jäsenistä toimi talouselämän piirissä ,  kun taas luonnonsuojeluliikkeen edustajaa komiteassa ei ollut .
Asiantuntijoina tosin vierailivat apulaisprofessori Niilo Söyrinki ja tohtori Hans Luther Suomen Luonnonsuojeluyhdistyksestä sekä limnologian professori Heikki Järnefelt ja kalastusbiologi Reino Ryhänen .
Yhteistyö Ruotsin vesiensuojelukomitean  ( vattenvårdskomittén )  ja sen puheenjohtajan vesioikeustuomari Gösta Schirénin kanssa oli vilkasta .
Komiteassa kohtasivat toisensa eri eturyhmät ,  joiden välisiä ennakkoluuloja voitiin tasoittaa keskustelujen ja tutkimusten avulla .
Yksimielisen mietintönsä se jätti kesäkuun lopussa 1958 .
Mietintö on sikäli kiinnostava ,  että se antaa yleiskuvan vesistöjen tilasta Suomessa 1950-luvun puolivälissä .
Komitea suoritti tutustumiskäyntejä eri teollisuuslaitoksiin ja kokosi tietoja useista lähteistä ,  joita analysoimaan se palkkasi tutkimusinsinöörin .
Lisäksi komitea sai asiantuntija-apua itävaltalaiselta tohtori Frans Bergeriltä ,  joka talvella 195556 laati YK : n elintarvikejärjestön  ( FAO )  suosittelemana asiantuntijana selvityksen Suomen vesistöjen tilasta .
Hän piti huolestuttavana sitä ,  että vesien saastuminen lisääntyi nopeutuvaa vauhtia .
Vesistöjä ei enää voitaisi palauttaa luonnontilaan ,  vaan suojelun päämääränä saattoi olla vain huolehtia siitä ,  että vesistöjen käytössä otettaisiin huomioon myös tuleva kehitys .
Maamme 4,2 miljoonasta asukkaasta 850 000 oli viemäriverkostojen piirissä ,  mutta täydellisesti puhdistettiin vain 100 000 asukkaan tuottamat jätevedet ,  sillä usein puhdistuslaitokset olivat kapasiteetiltaan aivan riittämättömiä .
Esimerkiksi Helsingissä viemäreiden purkauspaikkoja oli niin monta ,  että keskitetty käsittely ei toiminut .
Ainoastaan Pietarsaaressa puhdistus oli teknisesti riittävää ,  kun taas Mikkelissä ei ollut edes mekaanista esipuhdistusta ,  jota sentään käytettiin lähes kaikissa asutuskeskuksissa .
Biologisia puhdistamoita maassamme toimi 1950-luvun puolivälissä vain parikymmentä .
Asutuksen lisäksi vesistöjä kuormittivat teollisuus ja maatalous .
Berger arvioi koko jätevesikuormituksen 12 miljoonaksi asukasyksiköksi ,  joka jakautui seuraavasti :  sulfiittiselluloosatehtaat :  7,5 milj .
( 62,5  %  )  muut paperi- ja puunjalostuslaitokset :  1,5 milj .
( 12,5  %  )  muu teollisuus :  2,0 milj .
( 16,7  %  )  talousjätevedet :  1,0 milj .
(  8,3  %  )  Toimenpiteet jätevesikuormituksen pienentämiseksi muodostivat hädin tuskin kymmenennen osan tarpeesta ,  vaikka Bergerin mukaan hyvin yleisesti jo tiedostettiin välttämättömyys ratkaista jätevesikysymykset .
Muutamissa yrityksissä asia oli vireillä ,  ja esimerkiksi sellaiset prosessitekniset uudistukset ,  kuten sulfiittiselluloosatehtaiden jäteliemen poltto ,  olivat osoittautuneet tehokkaiksi .
Saastuminen oli ongelma ,  jota kaikissa teollistuneissa maissa tutkittiin .
Puhdistamoiden tarve merkitsi 1950-luvun Suomessa noin 70 miljardin tuolloisen markan investointia ,  ja toteutuskelpoisena aikavälinä pidettiin 15 vuotta .
Kysymys oli siis varsin huomattavista taloudellisista arvoista .
Vesiensuojelukomitea lähetti 1954 yhteistyössä lääkintöhallituksen kanssa kuntien terveyslautakunnille kyselyyn ,  joka koski vesien saastumista lähialueilla .
Muutamaa maalaiskuntaa lukuun ottamatta kaikki kunnat vastasivat .
Osoittautui ,  että lähes jokaisessa taajamassa  poikkeuksena Uusikaupunki ,  Kaskinen ja Rovaniemi  ja noin puolessa maalaiskunnista terveyslautakunnalle oli jätetty valituksia vesistöjen likaantumisesta .
Kaikkiaan ilmoituksia oli tehty 650 kohteesta ,  joita kaupungeissa ja kauppaloissa oli 240 ja maalaiskunnissa 410 .
Haittaa pidettiin suurena yli puolessa tapauksista ,  ja yleensä yksi likaantumiskohta aiheutti useita haittatekijöitä vesialueiden käyttäjille .
Maalaiskunnissa koettiin suurimmaksi ongelmaksi talousveden saanti ,  kun taas taajamissa ,  joissa vesilaitokset huolehtivat talousveden jakelusta ,  valitukset kohdistuivat hajuhaittoihin ja virkistyskäytön puutteisiin Kalatalouden kannalta suuria likaantumishaittoja todettiin 1950-luvun alussa 71 kohteessa ,  jotka jakautuivat jokseenkin tasan rannikon ,  järvien ja jokien kesken .
Pahimmiksi ongelmat koettiin yleensä puunjalostustehtaiden lähiympäristössä sellaisilla paikkakunnilla ,  kuten Lappeenranta- Lauritsala ,  Imatra ,  Valkeakoski ,  Jyväskylän seutu ,  Mänttä ,  Oulu ,  Pietarsaari ,  Pori ,  Rauma ,  Varkaus ,  Lohja ja Lahti .
Komitea hahmotteli kuvaa maamme vesistöjen pilaantumisasteesta laskemalla teollisuuslaitosten ja asutuskeskusten jätevesimäärien perusteella vesistöjen happikuormitusta ,  sillä pintavedet likaantuivat yleensä asutuksen ja teollisuuden yhteisvaikutuksen seurauksena .
Puunjalostusteollisuuden ohella saastuttajia olivat mm. sokeri- ja perunajauhotehtaat ,  panimot ,  meijerit ,  teurastamot ,  nahkatehtaat ja sairaalat .
Pahin oli tilanne Kokemäenjoen ja Kymijoen vesistöissä ,  joita kuormittivat monet teollisuuslaitokset ja asutuskeskukset .
Pohjavesien pilaantumista Suomessa oli todettu runsaassa 60 tapauksessa ,  ja syynä olivat mm. kaatopaikkojen läheisyys ,  puunkyllästyslaitos ,  asutus ,  hautausmaa ,  selluloosatehdas ,  sikala ja meijeri sekä öljy ja bensiini .
Tiedot koskivat pihakaivoja laajempia pilaantumiskohteita .
Komitean jäsenet olivat periaatteessa yksimielisiä vesien suojelun välttämättömyydestä .
Ohjenuorana oli Ruotsissa vallinnut kanta ,  jonka mukaan kyse ei ollut enää siitä ,  puhdistetaanko vesistöjä vaan siitä ,  miten se tehtäisiin .
Mielipide-erot tulivat esiin ,  kun keskusteltiin vesistöjen pahimmista saastuttajista .
Teollisuuspiirien taholta korostettiin asutusjätteisiin sisältyviä vaaroja ,  jotka ilmenivät bakteeriperäisten sairauksien leviämisenä .
Näille jätevesille vaadittiin tiukempia normeja sekä raja-arvoja ,  kun taas teollisuuden päästöjä haluttiin käsiteltäväksi aina tapaus kerrallaan .
Vanhoille teollisuuslaitoksille haluttiin myös pitkiä siirtymäkausia ja muita helpotuksia .
Komitean puheenjohtaja E. J. Mannerin kanta oli kuitenkin varsin selvä :  pikaiset toimenpiteet oli- vat välttämättömiä ,  ja tämä koski myös teollisuutta .
Loppuyhteenvedossaan komitea totesi ,  että vesistöjen luonnollisen tilan palauttaminen ei enää ollut mahdollista sellaisilla seuduilla ,  joille asutus ja teollisuus olivat keskittyneet .
Ensimmäiseksi tavoitteeksi asetettiinkin estää tilanteen huononeminen .
Uusille teollisuuslaitoksille tuli alusta lähtien asettaa vedenpuhdistusvaatimuksia ,  mutta jo toimivien laitosten osalta päädyttiin suosittelemaan siirtymäkausia ,  joiden pituuteen komitea ei kuitenkaan ottanut kantaa .
Se ei myöskään päässyt yksimielisyyteen siitä ,  pitäisikö vedelle tai jätevedelle asettaa puhtausnormeja ,  vaan ehdotti ,  että asiat tuli käsitellä tapaus kerrallaan paikallisten olosuhteiden pohjalta .
Komitea esitti perustettavaksi vesioikeuksia ,  joilta haettaisiin poikkeusluvat päästää jätevesiä vesistöihin .
Luvan edellytyksenä olisi aina katselmus ja selvitys toimenpiteiden vaikutuksista ,  ja sen kylkiäisenä vesioikeuden tulisi antaa mm. määräys puhdistamon rakennusaikataulusta .
Vesiensuojelukomitean mietintö otettiin vastaan sekavin tuntein .
Komitean perusteellisuutta kiiteltiin ,  mutta kauhistusta herättivät sekä jatkuvan likaamisen kohtalokkaat seuraukset että puhdistuksen vaatimat valtavat kustannukset .
Vaihtoehtoja ei kuitenkaan ollut .
Suomen maine sinisten järvien maana oli vaarassa ,  ja saastuminen uhkasi ihmisten terveyttä ,  sillä esimerkiksi pääkaupungissa puhtaan veden saanti alkoi olla ongelma .
Jos välttämättömiin investointeihin ei ryhdyttäisi ,  lasku uhkasi kasvaa kansakunnalle vieläkin suuremmaksi .
Neuvottelukunta kolkutti omaatuntoa Vesiensuojelukomitean esityksen mukaisesti valtioneuvosto asetti lokakuussa 1958 väliaikaisen vesiensuojelun neuvottelukunnan ,  joka toimi neuvoa antavana ,  ohjaavana ja suunnittelevana elimenä ,  mutta päätösvaltaa sillä ei ollut .
Ehdotusten ja lainsäädännön kehittämiseen tähtäävien aloitteiden lisäksi neuvottelukunnan tehtävänä oli avustaa viranomaisia antamalla lausuntoja vesiensuojeluun liittyvissä asioissa ja kehittää alan koulutusta sekä valistustyötä .
Neuvottelukunta liikkui hallintokoneistossa vielä kartoittamattomilla vesillä .
Sen puheenjohtajiksi kutsuttiin jo vesistönsuojelukomitean työssä ansioituneet apulaisoikeuskansleri Eero J. Manner ja Suomen Puunjalostusteollisuuden Keskusliittoa edustanut varatuomari Lauri Borenius ,  ja sihteereinä toimivat diplomi-insinööri Simo Jaatinen ja varatuomari Veli-Martti Metsälampi .
Jäsenistö koottiin eri tahoista ,  joilla oli yhteyksiä vesiensuojelukysymyksiin .
Se jakautui kolmeen alaosastoon ,  joista yleisjaosto käsitteli lainsäädäntöön ,  organisaatioihin ja kansainväliseen yhteistyöhön liittyviä asioita ,  teknillisen jaoston huolena olivat vesistöjen valvonta ,  puhdistus- ja torjuntatoimet ,  ja valistus- ja koulutusjaosto paneutui eritasoisen perus- ja täydennyskoulutuksen järjestelyyn sekä yleisölle suunnattaviin tietoiskuihin .
Heti ensi töikseen neuvottelukunta joutui ottamaan kantaa siihen ,  minkä hallinnonalan piiriin vesiensuojelutoiminta kuului .
Komitean kantaa seuraten se piti parhaana vaihtoehtona suojelutoiminnan sijoittamista kulkulaitosten ja yleisten töiden ministeriön alaisuuteen ,  tie- ja vesirakennushallitukseen .
Asiasta vallitsi kuitenkin erimielisyys ,  sillä vähemmistö halusi maatalousministeriötä vesiensuojelun kotipaikaksi .
Tälle kannalle asettuivat myös Suomen Luonnonsuojeluyhdistys ja muutamat tieteelliset seurat .
Vastoin esittelijän kantaa V. J. Sukselaisen johtama maalaisliittolainen vähemmistöhallitus päätti liittää vesien pilaantumisen ehkäisyn maataloushallituksen ja sen alaisen piiriorganisaation tehtäviin .
Samalla vesiensuojelun neuvottelukunta siirrettiin maatalousministeriön alaisuuteen ,  sen jäsenistössä lisättiin limnologian asiantuntemusta ja varattiin paikka kalavesien omistajille .
Myös luonnonsuojelijat saivat äänensä kuuluviin ,  ja heillekin varattiin nyt paikka neuvottelukunnassa ,  mikä myös vahvisti maatalousministeriötä lähellä olevien tahojen painoarvoa sen jäsenistössä .
Vesihallinnon alkuvaiheessa siis jo kiisteltiin siitä ,  kenen vaikutuspiiriin ympäristönsuojelukysymykset kuuluvat .
Tämä ongelma kärjisti 1960-luvun lopulta lähtien pitkään maatalousministeriön ja sisäministeriön sekä sosialidemokraattien ja maalaisliitto-keskustalaisten välejä ympäristön- suojelun hallinnonalaa muovattaessa .
Hallinnollisten kysymysten ohella vesiensuojelun neuvottelukuntaa kiinnosti aluksi kovasti radioaktiivisten jätteiden muodostama kansainvälinen ongelma ,  sillä Suomessakin pidettiin 1950-luvun lopulla selvänä ,  että ydinvoima olisi tulevaisuuden energiavaihtoehto .
Suomen edustajat osallistuivat kansainvälisiin konferensseihin ja seminaareihin ,  joissa pohdittiin radioaktiivisten jätteiden vaarallisuutta ja sijoittelua .
Epätietoisuus oli suurta ,  ja yleensä sekä kansalliset että kansainväliset normit puuttuivat .
Maailmalla esiintyi halua upottaa ydinjätteitä meriin ,  koska se oli halpa tapa päästä niistä eroon .
Neuvottelukunta hakeutui voimakkaasti kansainväliseen yhteistyöhön ydinvoimakysymyksissä ja päätti kouluttaa suomalaisen radioaktiivisiin jätteisiin erikoistuneen asiantuntijan ,  jotta tässä asiassa olisi riittäviä valmiuksia torjua mm. Itämereen kohdistuneita uhkia .
Vesiensuojelun neuvottelukunnan asema ja toiminta muuttuivat 1960-luvun taitteessa .
Toimintamuotoja selkeytti kesäkuussa 1960 aloittanut vesiensuojelutoimisto ,  jossa työskenteli aluksi viisi henkeä .
Toimialan laajuuteen nähden henkilökunta oli täysin riittämätön .
Toimisto hoiti käytännöllisiä tutkimus- ,  koulutus- ja lausuntoasioita ,  kun taas neuvottelukunnan tehtäviin jäivät edelleen yleisluontoinen toiminnan ohjaaminen ja periaatteelliset kannanotot .
Esimerkiksi koulutuksen osalta tämä merkitsi sitä ,  että vesiensuojelutoimisto kurssitti valvontahenkilökuntaa ,  ja neuvottelukunta pyrki vaikuttamaan korkeakoulujen ja muiden oppilaitosten koulutusohjelmiin sekä huolehtimaan kansalaisille suunnatusta valistustyöstä .
Toimisto antoi neuvottelukunnalle myös teknistä apua .
Viranomaisten työtä täydentämään perustettiin vesiensuojelukomitean ehdottamia vesiensuojeluyhdistyksiä ,  jotka toimivat mm. Sveitsin ja Ruotsin esimerkin mukaisesti vapaaehtoisella pohjalla .
Tavoitteena oli ,  että vesistön pilaajat ja muut käyttäjät voisivat kohdata toisensa yhdistyksissä ,  ja siten yhteistyön kautta vähentää ennakkoluuloja ja muokata yleistä ilmapiiriä suojelutoimille myönteiseksi .
Ensimmäiseksi perustettiin joulukuussa 1961 Tampereella Hämeen vesiensuojeluyhdistys ,  ja vuosikymmenen lopussa niitä oli jo toistakymmentä .
Useimmat pitivät yllä tutkimuslaboratorioita ,  laativat alueensa vesien käyttösuunnitelmia ja seurasivat vesistöjen tilan muutoksia .
Viranomaisten työtä täydentävinä asiantuntijoina ne saivat lähes puolivirallisen aseman .
Vesilaki astui voimaan huhtikuussa 1962 ,  mutta todellinen muutos edellytti ratkaisuja siitä ,  millä tavoin ,  millä rahalla ja missä aikataulussa lain edellyttämät puhdistusvaatimukset toteutettaisiin .
Edelleen kuului myös asian tärkeyttä väheksyviä ääniä ,  joten valistaminen ja asenteiden muokkaus muodostivat 1960-luvun alkupuoliskolla tärkeän työkentän .
Oli löydettävä kanavat tiedottaa ja herättää huomiota ,  sillä julkisuus oli keino voittaa ihmisten sydämet asian puolelle .
Valtioneuvosto vakinaisti vesiensuojelun neuvottelukunnan tammikuussa 1962 ,  mutta sen aikaisempi toimenkuva ja rakenne eivät oleellisesti muuttuneet .
Merkittävää oli vain se ,  että neuvottelukunnan oman toiveen mukaisesti sen kokoonpanossa pyrittiin häivyttämään viranomaisten edustusta ja korostamaan asiantuntemusta .
Neuvottelukunnan asema vesiensuojelun asiantuntijaelimenä ja ideapankkina vakiinnutettiin ,  sillä sen merkitys koettiin tärkeänä yhteiskuntasuhteiden kannalta .
Se pyrki edelleen säilyttämään neuvotteluyhteydet vesiä pilaavien ryhmien edustajiin ja ohjaamaan heidät vapaaehtoisesti puhdistustoimiin .
Kun vesistöjen saastumisen kuitenkin todettiin vain jatkuvan ,  tuota käsikirjoitusta oli yhä vaikeampi toteuttaa .
Vesiensuojelun neuvottelukunnan tehtävänkuvaukseen kuulunut koulutus- ja valistustoiminta miellettiin kahdella tavalla :  toisaalta ammatillisen koulutuksen luomisena ,  täydentämisenä ja kehittämisenä toisaalta yleisenä kansalaisvalistuksena .
Ensimmäinen isku kohdistettiin virkamiehistöön ja eriasteisiin luottamushenkilöihin valtion ,  läänien ja kuntien johdossa ,  ja heitä alettiin 1959 kurssittaa vesilain vaatimuksia silmällä pitäen .
Samaan aikaan käynnistettiin myös neuvottelut ylempien oppilaitosten edustajien kanssa ,  jotta vesiensuojelun vaatimukset voitaisiin ottaa huomioon tulevan vastuuhenkilöstön koulutuksessa .
Yleisölle suunnattiin erilaisia tieto- ja propagandaiskuja vuodesta 1960 lähtien .
Maaliskuussa esitettiin televisiossa kolmiosainen ohjelmasarja ,  johon kuului yleisesitys vesiensuojelun tarpeellisuudesta ,  elokuva ja asiantuntijaryhmän keskustelu .
Myös radioon saatiin valistusaineistoa ,  ja samana vuonna alettiin suunnitella vesiensuojeluaiheista filmiä esitettäväksi yleisötilaisuuksissa .
Värillinen lyhytfilmi Suojele Suomen vesiä toteutettiin kuitenkin vasta 1964 ,  ja se sai ensi-iltansa vesiensuojelupäivän yhteydessä saman vuoden marraskuussa .
Vuonna 1965 järjestettiin 80 esitystä ,  joita seurasi kaikkiaan 5 700 henkeä .
Yleisön huomion kiinnittämiseksi neuvottelukunta ideoi myös jokavuotisen vesiensuojelupäivän .
Syksyisin vietetty tapahtuma järjestettiin ensimmäisen kerran lokakuussa 1963 Helsingissä .
Päivän teemana korostettiin vettä kansallisomaisuutena ,  ja presidentti Urho Kekkosen tervehdyksessä kehotettiin kansalaisia yhteisvoimin toimimaan vesistöjen puhtauden ja maisemien kauneuden säilyttämiseksi .
Pääjuhlassa puhunut Eero J. Manner korosti ,  että vesiensuojelulaki ei ollut mikään kieltolaki ,  johon kansalaiset voisivat ottaa kantaa moraalisin arvoperustein ,  vaan vesiensuojelun tarpeellisuudesta koko yhteiskunnalle ei enää ollut epäselvyyttä .
Pilaamiskieltoja ei pitäisi kokea taakkana ,  joita välteltäisiin tai kierrettäisiin mahdollisimman pitkään ,  vaan tavoitteeksi tuli asettaa yhteisten ,  toteuttamiskelpoisten keinojen löytäminen ,  joilla vesiympäristöä voitaisiin suojella .
Laki edusti vain vähimmäistavoitteita .
Tampereella tohtori Ossi Seppovaara esitelmöi valtakunnallisen vesiensuojelupäivän pääjuhlassa lokakuussa 1965 .
Hän osoitti ,  että saastuminen oli vain edennyt uuden vesilain säätämisen jälkeen .
Hänen esimerkkiaineistonsa koski jätevesien aiheuttamia biologisia muutoksia Tampereen alapuolisessa vesistössä ,  jossa vaikean saastumisen merkit olivat ilmaantuneet vesiin 15 vuoden kuluessa .
Koko vesistö aina mereen saakka oli sairas ,  ja pahimmat alueet olivat Nokian alapuoliset vedet ja jokisuu Porista merelle päin .
Masentavasta tuhansien likavesien maan todellisuudesta huolimatta tilaisuuden toinen puhuja ,  valtion luonnonsuojelunvalvoja Reino Kalliola katsoi ,  että toivoa vielä oli .
Hän välitti kuulijoille aikalaisten hämmennyksen sen tosiasian edessä ,  että koko teollistunut maailma oli ajautunut merkilliseen kurimukseen :  kun elintaso kohosi ,  luonto tuhoutui .
Maisemat olivat kauniita vain junan ikkunasta katseltuina ,  mutta todellisuudessa vesi oli uimakelvotonta ,  mahdotonta saunavedeksi tai pyykinpesuun .
Rannoilla rehottivat laajenevat ruovikot ,  ja kalat kuolivat .
Ihmiskunnalla oli edessään pitkäjänteinen ja suuria uhrauksia vaativa tehtävä muuttaa kehityksen kulkua .
Vesiensuojelun neuvottelukunta pohti 1959 oman tiedotuskanavan hankkimista ja solmi helmikuussa 1961 yhteistyösopimuksen Vesitalous- lehden kanssa.45 Ilman taloudellisia velvoitteita neuvottelukunta sai lehteen oman palstan ja edustajansa toimituskuntaan .
Toimittajana oli ensin Reino Ryhänen ja hänen jälkeensä Reino Kalliola .
Lehdessä julkaistiin neuvottelukunnan tiedotukset ja melko usein vesiensuojeluun liittyviä erikoisartikkeleita .
Vuonna 1963 lehden numerona julkaistiin käsikirjan muotoinen Vesiensuojeluopas ,  jonka laati kalastusneuvos Tauno Kaartotie neuvottelukunnan toimeksiannosta .
Lappeenrannassa 1967 järjestetyn vesiensuojelupäivän yhteydessä neuvottelukunnan ja paikallisten yhdistysten edustajat pohtivat suhdettaan julkiseen sanaan .
He totesivat ,  että tiedotusvälineiden kiinnostus vesiensuojelua kohtaan oli kasvussa ,  mutta tiedottamista tuli tehostaa yhä suuremman julkisuuden toivossa .
Ihmisiä haluttiin suorastaan pakottaa ottamaan kantaa saastumisongelmiin .
Lehdistölle tarjottavien tietojen luotettavuutta painotettiin ,  mutta näitä tietoja piti tarjota sopivina annoksina ,  jotta mielenkiinto pysyisi vireillä .
Jatkuvaa tiedottamista oli kokeiltu Hämeessä ,  jossa julkaistiin Vesiviesti-nimistä kuukausikatsausta .
Kokemukset olivat hyviä ,  sillä pienet lehdet poimivat siitä suoraan kirjoituksia ,  ja suuremmat käyttivät sen tarjoamia ideoita itse laatimiensa artikkeleiden pohjana .
Vuoden 1967 vesiensuojelupäivän saamasta julkisuudesta tehtiin jälkeenpäin kokonaisarvio .
Helsingin lehdet eivät julkaisseet ennakolta jaettua aineistoa ,  mutta maakuntalehdissä näkyi siitä poimintoja .
Alkuun paikalla oli ollut kymmenen lehtimiestä sekä STT : n ja paikallisradion edustajat ,  mutta tiedotustilaisuuden jälkeen joukko oli harventunut .
Lappeenrannan lehdissä tapahtuma oli luonnollisesti ollut näkyvimmin esillä ,  ja myös pääkaupungin lehdet julkaisivat siitä uutisen .
Radiouutisissa ja ajankohtaislähetyksessä tapahtuma pantiin merkille ,  ja television uutislähetyksessä pääjuhlasta oli lyhyt välähdys .
Vaikka julkisuuteen oltiin kohtuullisen tyytyväisiä ,  seuraavalla kerralla päätettiin tarjota lehdille etukäteen aikaisemmin julkaisemattomia artikkeleita ja varata yleensä enemmän aikaa tiedottamiselle.48 Vesiensuojelupäivä oli nimenomaan tarkoitettu julkiseksi tapahtumaksi ,  mutta neuvottelukunta teki myös runsaasti työtä järjestääkseen neuvottelupäiviä ja kokouksia niille virkamiehille ja luottamushenkilöille ,  jotka toimivat vesiensuojelun parissa .
Huhtikuussa 1964 järjestettiin seminaari 70 seutusuunnittelun virkamiehelle ja vesiensuojeluyhdistysten edustajalle .
Keväällä 1969 pidettiin vesioikeuksien jäsenille tarkoitettu tiedotustilaisuus ,  ja heille suunnattiin myös neuvottelupäivät saman vuoden marraskuussa .
Vesiensuojelun neuvottelukunnalla oli varsinkin 1960-luvun alkupuoliskolla huomattava merkitys toimintakäytäntöjen ja -mallien luojana .
Koska sen piirissä vallitsi yleisesti käsitys ,  että vesien puhdistamiseen tuli ryhtyä ,  se pyrki myös tarmokkaasti levittämään tätä mielipidettä eri kansalaispiireihin .
Keinoina käytettiin tiedottamista ja koulutusta ,  joiden yhteydessä korostettiin asiantuntemusta ja tietojen luotettavuutta .
Tiedon voimalla pyrittiin sekä vetoamaan hallinnon ja yritysmaailman päättäjien parempaan omaantuntoon että muokkaamaan kansalaisten mielipiteitä .
Uskottiin ,  että jatkuvasti tippuva vesi murtaisi lopulta kallion ilman näyttäviä painostustoimia .
DOCEND 1088020716179643594260943184131578224313187 4849
DOCSTART 1088020716179643594260943184131578224313187 4851
InEnglish Ympäristöhistoria - Suomi Ympäristöhistoria Helsinki Suomi Itämeri Maailma Navigaatio Julkaisut Projektit Muistitieto Ympäristöhistoria Suomessa Yhteystiedot Sari Laurila Simo Laakkonen Yhteiskuntahistorian laitos Talous- ja sosiaalihistoria PL 54 Snellmaninkatu 14 A 00014 Helsingin yliopisto  " Meidän saamaton Ateenamme "  Sami Louekari  :   " Meidän saamaton Ateenamme "  ympäristöasenteet Jyväskylässä .
Kirjassa :  Harmaat aallot - ympäristönsuojelun tulo Suomeen .
Simo Laakkonen ,  Sari Laurila ,  Marjatta Rahikainen  ( toim. )  ,  Suomen Historiallinen Seura ,  Vammala 1999 : 189
-
205
.
Vuonna 1997 ilmestyneessä Jyväskylän kaupungin historiaa käsittelevässä Jyväskylä-kirjassa luonnehditaan kaupungin sotien jälkeistä kunnallispolitiikkaa edistykselliseksi ja tuloksekkaaksi.1 Vesiensuojelun osalta tämä ei kuitenkaan voi pitää paikkaansa .
Jätevesien annettiin pilata kaupungin edustalla sijaitseva Jyväsjärvi niin pahoin ,  että se ei ole vieläkään täysin toipunut .
Jyväsjärveä on kutsuttu jopa maailman raskaimmin kuormitetuksi järveksi.2 Jyväskylässä otettiin mekaanis-kemiallinen jätevedenpuhdistus käyttöön vuonna 1974 ,  mutta tehokas jätevedenpuhdistamo valmistui vasta vuonna 1980 .
Miksi jätevedenpuhdistamo rakennettiin Jyväskylään näin myöhään ?
Tavoitteenani on selvittää Jyväskylän jätevedenpuhdistamon rakentamiseen johtanut prosessi sekä miten eri tahot reagoivat Jyväsjärven pilaantumiseen .
Erityisenä mielenkiinnon kohteena on vuoden 1962 vesilain vaikutus Jyväskylässä .
Jyväskylän vesihuolto Jyväskylän kaupunki syntyi liikenteellisesti edulliseen paikkaan Tuomiojärven ,  Palokkajärven ja Jyväsjärven väliselle alueelle Päijänteen äärelle .
Vuonna 1837 yhdyskunta sai kaupunkioikeudet .
Väkiluvun kasvaessa kaupungin ympärille alkoi syntyä 1910- ja 1920-luvulla esikaupunkiasutusta .
Monipuolinen teollisuus edisti kaupungin kasvua ja 40 000 asukkaan Jyväskylä oli 1960-luvun alussa Helsingin jälkeen maan tiheimmin asuttu kaupunki .
Kuva 1 .
Jyväskylä sijaitsee luonnonkauniilla kannaksella järvien keskellä .
Karttakeskus 1992 ;  Jyväskylän kaupungin keskusarkisto  ( JKA )  ,  karttakokoelmat .
Jyväskylässä perinteinen vesihuoltojärjestelmä pihakaivoineen korvattiin vesijohtoverkostolla ja Savelan pohjavesilaitos otettiin käyttöön vuonna 1910.3 Tämän jälkeen kaupunki pystyi tarjoamaan asukkailleen kelvollista juomavettä ,  mikä oli melkoinen saavutus vuosisadan alun Suomessa .
Kaupungin kasvaessa vesilaitosta laajennettiin useaan otteeseen ja raakavettä ruvettiin ottamaan kaupungin yläpuolisesta vesistöstä ,  Tuomiojärvestä .
Kaupungissa virtaavat avo-ojat korvattiin viemäriverkostolla 1900- luvun alussa .
Kaupungin jätevedet johdettiin alapuoliseen vesistöön Jyväsjärveen ,  josta ne virtasivat edelleen Päijänteeseen .
Jätevedet saastuttivat Jyväsjärveä ,  minkä vuoksi kaupunki teetti ensimmäisen suunnitelman jätevedenpuhdistamosta jo 1930-luvulla .
Helsingin kaupungin rakennusviraston insinööri Ruben Granqvist suunnitteli Jyväsjärven rantaan Lutakkoon saostuskaivoilla ja biologisella suodattimella varustetun puhdistamon .
Sitä ei kuitenkaan koskaan rakennettu.4 Kaupungin viemäriverkostoon laskettiin myöhemmin asumajätevesien lisäksi teollisuuden jätevesiä .
Kaupungin ja teollisuuden kasvaessa jätevesien ravinnekuormitus monikymmenkertaistui :  fosforikuormitus oli 1970-luvulla noin 200 kg vuorokaudessa eli yli 30-kertainen 1930-lukuun verrattuna .
Yhtä paljon kasvoi typpikuormitus .
Myös biologinen hapenkulutus ,  joka kuvaa jäteveden sisältämää orgaanista kuormitusta ,  kasvoi 1930-luvulta 1970-luvulle 30-kertaiseksi.5 Teollisuus kuormitti myös suoraan kaupungin lähivesistöjä .
Esimerkiksi Kankaan paperitehdas laski jätevetensä Jyväsjärveen virtaavaan Tourujokeen .
Tehtaan arvioitu kuormitus oli 1960-luvulla kiintoainesta noin 3000 kg ,  orgaanista ainesta 400 kg ja rikkihappoa jopa 5000 kg vuorokaudessa.6 Käsitykset jyväsjärven tilasta Järven likaantuminen oli 1950-luvun puolivälissä jo silminnähtävää .
Jyväskylän lyseon maantieteen ja luonnonhistorian lehtori Lauri Helle jo vuonna 1916 .
Hän havaitsi järven veden olevan kaupungin viemäriputkien suuaukkojen luona aina likaisen harmaata ja Tourujoen ja Lempipuron suussa vesi haisi pahalta .
Muualla järvessä hän ei sanottavasti huomannut viemärivesien vaikutusta.7 Jätevesien vaikutus Jyväsjärveen ei rajoittunut 1950-luvulla enää viemäriputkien läheisyyteen ja pahaan hajuun.Jyväskylän kasvatustieteellisen korkeakoulun lehtorin ,  FT Eero Johannes Valovirran mukaan Jyväsjärven vesi oli kesällä 1954 niin rikkihappopitoista ,  että rautalankakatiskat syöpyivät rikki muutamassa viikossa .
Samana vuonna hän huomasi tutkimuksissaan Jyväsjärven nilviäisten ja kotiloiden kadonneen .
Suomen Luonto -lehden artikkelissa Jyväsjärven kotiloitten muistolle hän arveli nilviäiskannan tuhoutumisen johtuneen Kankaan paperitehtaan rikkihappopitoisista jätevesistä.8 Jyväsjärven lopullinen pilaantuminen tapahtui 1950- ja 1960-luvuilla ,  jolloin alkoi esiintyä happikatoja.9 Järvi rehevöityi niin voimakkaasti ,  että se oli talvisin käytännössä täysin hapeton .
Kalatalousneuvoja Pentti Ahonen katsoi selvityksesään vuonna 1962 ,  että jätevesien aiheuttama kuormitus oli ylittänyt Jyväsjärven sietokyvyn ,  mistä oli seurannut vakavia ongelmia .
Keväällä 1962 järven happikato ulottui pintavesiin saakka ja järven kalasto tuhoutui.10 Jyväskylän vesilaitoksen suunnittelurakennusmestari Usko Pylväläisen mukaan Jyväsjärvi oli 1960-luvun puolivälissä niin likainen ,  että jätevesiviemärin suulla järven vesi kupli pohjasta vapautuvien kaasujen vuoksi ja talvella avannoista sai nostella ämpäreittäin kuolleita kaloja.11 Jätevesikysymys nousee julkisuuteen Jätevedet eivät lianneet ainoastaan Jyväsjärveä ,  vaan jätevedet uhkasivat saastuttaa kaupungin juomavesilähteenä olevan Tuomiojärven 1950-luvulla .
Tämä pakotti päätöksentekijät toimimaan .
Ongelma ratkaistiin rakentamalla pumppaamo ,  jolla jätevedet johdetttiin harjun yli Jyväsjärveen .
Tätä näennäisratkaisua kaupunginhallitus ja -valtuusto perustelivat sillä ,  että se oli halvempi ja teknisesti parempi kuin puhdistamon rakentaminen.12 Jyväsjärven kuormittumista ei koettu ongelmaksi .
Jyväsjärven kalakuolemat vuonna 1954 nostivat jätevesikysymyksen ja järven likaantumisen julkisuuteen .
Kaupunkilaiset valittivat sanomalehdissä ,  että Jyväsjärven on annettu saastua basillien pesäksi ,  jossa kalatkin kuolevat joukottain .
Keskisuomalaisen mukaan Jyväsjärven tilasta ei voinut olla erimielisyyksiä. Itsestään kuolleet kalat ,  veden väri ja ominaisuudet ,  sen löyhkä jne. kaikki ovat paljain silmin nähtävissä .
Myös E.J .
Valovirran tutkimukset Jyväsjärven ja Tourujoen kotilokannan tuhoutumisesta tuotiin lehdessä esiin.13 Kuva 2 .
Vaikka Jyväsjärvi oli 1960-luvulla todella likainen ,  sitä käytettiin kuitenkin matonpesupaikkana.Jos matot eivät puhdistuneet ,  niin ainakin omatunto ,  kun työ tuli tehdyksi ,  kertoi kaupungin suunnittelurakennusmestari Usko Pylväläinen pyykkärien todenneet hänelle ,  kun hän oli ihmetellyt mattojen pesun järkevyyttä järvessä .
Usko Pylväläisen haastattelu 9.3.1996 ;  Keski-Suomen museon kuva-arkisto  ( KMK )  .
Kalakuolemiin kiinnittivät huomiota myös muut paikallislehdet .
Jyväskylän Sanomat pelkäsi ,  että kaupungin keskeinen järvi muuttuu kuolleeksi kalamaailman suhteen .
Lehden mielestä pitäisi selvittää ,  johtuivatko kalakuolemat jätevesistä vai oliko kaloissa joku kulkutauti .
Lehti epäili myös järven pieneliöstön lisääntyneen niin paljon ,  että kaloilta on loppunut happi.14 Lehti arvosteli yhdyskuntia vesistöjen likaamisesta ,  mutta suhtautui varsin ymmärtäväisesti puunjalostusteollisuuden jätevesiin .
Jyväskylän kaupunkia lehti moitti saamattomaksi Ateenaksi ,  joka oli vesiensuojelussa kehitysmaa .
Puunjalostusteollisuutta pidettiin sen sijaan tärkeänä työllistäjä ,  jonka tehtävä oli tuottaa vienti- ja kulutustavaroita .
Sitä ei saanut rasittaa vesiensuojelukustannuksilla .
Uusi vesilaki koettiin uhkaksi ,  joka saattoi katkaista talousalueen selkärangan.15 Selitys lehden näkemyksille löytyy sen omistajapohjasta :  kokoomusta lähellä olleen lehden osakkeista yli puolet oli puunjalostusteollisuuden hallinnassa.16 Kalakuolemat pääsivät syyskuussa 1954 Työn Voiman etusivulle ,  jossa kysyttiin :  Onko Jyväsjärvi kehittymässä täysin kuolleeksi järveksi ?  .
Lehti kertoi järven veden olevan niin myrkyllistä ,  että se tappaa kaiken elollisen .
Likaantumisen syiksi arveltiin Kankaan tehdasta ,  kaupungin puhdistamattomia viemärivesiä ja järven rannalla ollutta kaatopaikkaa.17 Myös Keski-Suomen Työ kertoi Serlachiuksen teollisuuslaitosten jätevesien aiheuttamista haitoista .
Jyväsjärven ja Tourujoen vesien saastumista pidettiin vakavana kiusana ja terveydellisenä vaarana ,   (  ... )  joka johtaa ennen pitkää Jyväsjärven kalakannan häviämiseen .
Ainoana ratkaisuna lehti piti sitä ,  että Serlachiuksen tehtaat rakentaisivat jätevedenpuhdistamon ja että eduskunta säätäisi lain ,  joka kieltäisi vaarallisten aineiden päästämisen vesistöihin.18 Kalakuolemat ja niiden nostattama keskustelu tulivat yllätyksenä kaupungin virkamiehille .
Syksyllä 1954 kaupungin työpäällikkö A.A .
Lampinen katsoi jätevedenpuhdistamon tarpeelliseksi ,  mutta piti pääongelmana kaupungin varojen puutetta .
Hän uskoi kuitenkin ,  että puhdistamo rakennettaisiin viiden vuoden kuluessa .
Samana syksynä apulaiskaupunginjohtaja Veikko Tolamo sanoi puhdistamon olevan täyttä utopiaa satojen miljoonien hirvittävien kustannusten vuoksi.19 Neljä vuotta myöhemmin kaupungininsinööri Aarne Savoila sanoi asiallisesti tarpeellinen jo nyt ,  koska jätevedet saastuttivat jatkuvasti Jyväsjärveä .
Suunnittelun hitautta selitettiin varojen puutteella.20 Työpäällikkö Lampisen lausunto puhdistamon rakentamisesta viiden vuoden kuluessa lienee tarkoitettu vain rauhoittamaan ilmapiiriä .
Kaupunki ei ollut tehnyt jo vanhentuneen vuoden 1932 puhdistamosuunnitelman jälkeen juuri mitään jätevesiongelman ratkaisemiseksi .
Asukkaiden ja sanomalehtien ja toisaalta kaupungin virkamiesten välillä oli selvä ristiriita suhtautumisessa kalakuolemiin ja järven pilaantumiseen .
Asukkaat olivat huolissaan ,  mutta virkamiehet eivät ryhtyneet toimiin Jyväsjärven saastumisen pysäyttämiseksi .
Asukkaat sen sijaan ryhtyivät toimiin .
Huhtikuussa 1959 eräät Jyväsjärvestä vesialueita omistavat yksityishenkilöt lähettivät kaupunginhallitukselle kirjeen ,  jossa he uhkasivat ryhtyä oikeustoimiin ,  jotta kaupunki velvoitettaisiin rakentamaan jätevedenpuhdistamo.21 Kaupunginhallitus suhtautui kirjeeseen ilmeisen vakavasti ,  sillä se käsitteli asiaa jo seuraavana päivänä kokouksessaan ja kehotti rakennustoimistoa ryhtymään kiireellisesti jatkamaan puhdistuslaitoksen suunnittelua .
Tilanomistajien vaatimuksesta kerrottiin Keskisuomalaisessakin.22 Vesilaki ja Jyväskylän päättäjät Jyväskylän kaupungin asenne alkoi muuttua myönteisemmäksi jätevedenpuhdistamon suhteen ,  sillä marraskuussa 1959 kaupungininsinööri A. Savoilan mukaan Jyväsjärvi ei täytä tiheän yhdyskunnan lähellä olevalle vesistölle asetettavia vaatimuksia ,  mutta hän oli tyytyväinen ,  sillä kaupungin budjettiin oli varatttu varoja niin ,  että jo pidemmän aikaa ajatuksissa ollutta viemäriveden puhdistuslaitosta voidaan toden teolla ryhtyä suunnittelemaan .
Rakennuslautakunta tilasikin suunnitelman Kaupunkiliitolta.23 Puhdistamosuunnitelman vauhdittumiseen vaikutti varmasti myös Hyvinkään kihlakunnanoikeuden muutamaa kuukautta aikaisemmin antama langettava päätös ,  jossa se tuomitsi kauppalanjohtajan sakkoihin vuoden 1902 vesioikeuslain pilaamiskiellon rikkomisesta.24 Tämä päätös asetti kaupungit ja kunnat uuden tilanteen eteen ,  sillä siihen asti ne olivat voineet laskea jätevesiään huoletta vesistöihin ilman oikeudellisia seuraamuksia .
Vuoden 1902 vesilaki kielsi vesien pilaamisen ,  mutta sisälsi maininnan likaviemäreistä olkoon noudatettavana ,  mitä niistä erikseen säädetään .
Tällaisia säädöksiä ei lain voimassaoloaikana annettu .
Kun lakia tulkittiin niin ,  että se salli jätevesien johtamisen vesistöön ,  se jäi merkityksettömäksi .
Vasta 1950-luvulla vesilain rikkomuksista annettiin tuomioita .
Vuonna 1958 vesistönsuojelukomitea katsoi ,  että myös asumisjätevesien johtamista vesistöön on ilmeisesti pidettävä lain mukaan kiellettynä ,  mikäli siitä aiheutuu vahinkoa.25 Korkein oikeus asettui samalle kannalle vuonna 1962 asiasta antamassaan päätöksessä.26 Uusi vesilaki astui voimaan vuonna 1962 .
Laissa kielletään ryhtymästä ilman vesioikeuden lupaa toimenpiteeseen ,  joka aiheuttaa vesistön pilaantumista .
Tällaiseksi katsotaan aineen päästäminen vesistöön siten ,  että tästä aiheutuu vesistön madaltumista ,  veden laadun vahingollista muuttumista ,  ilmeistä vahinkoa kalakannalle ,  ympäristön viihtyisyyden melkoista vähentymistä ,  vaaraa terveydelle taikka muu niihin verrattava yksityisen tai yleisen edun loukkaus .
Pilaamiskielto ei ole ehdoton ,  vaan laissa on määritelty se haitan määrä ,  jonka ylittäminen vaatii luvan hankkimista vesioikeudelta .
Lupahakemuksen saatuaan vesioikeus voi määrätä toimitusinsinöörin pitämään katselmustoimituksen ,  jonka perusteella vesioikeus käsittelee asian.27 Uuden vesilain merkitys oli nimenomaan siinä ,  että se pakotti likaajat hakemaan lupaa jätevesien johtamiselle vesistöön .
Syksyllä 1961 ,  jolloin uuden vesilain sisältö oli jo tiedossa ,  Jyväskylän kaupunki pyysi lääninhallitukselta helpotuksia vesioikeuslain pilaamiskiellon noudattamisesta vuoteen 1964 saakka .
Anomusta perusteltiin sillä ,  että kaupungin nopeasta kasvusta ja muista olosuhteista johtuen viemärivesien puhdistukseen ei ole voitu ryhtyä .
Kaupungin mukaan Jyväsjärven tila ei kehittyisi seuraavina vuosina niin epäedulliseksi ,  että puhdistuslaitoksen suunnitelmien laatimiselle ja muille vastaaville töille ei ehdittäisi varata riittävästi aikaa.28 Luonnolla oli aikaa odottaa .
Jyväskylän kaupungin anomus siirtyi Itä-Suomen vesioikeudelle ,  joka katsoi sen puutteelliseksi ja pyysi kaupungilta täydennysanomuksen .
Siinä kaupunki anoi lupaa johtaa jätevesiä mekaanisesti puhdistettuina Jyväsjärveen vuoden 1968 loppuun saakka ,  mihin mennessä jätevedenpuhdistamot voitaneen saada rakennetuksi .
Puhdistamon valmistumisen pitkittymistä neljällä vuodella perusteltiin viemärilaitoksen yleissuunnitelman laatimisella ja jälleen kaupungin taloudellisella tilanteella .
Kaupunki vähätteli puhdistamattomien jätevesien haittoja ja väitti niiden näkyvän pääasiassa vain Jyväsjärvessä lähinnä viihtyisyyden vähentymisenä .
Lisäperusteluina esitettiin myös ,  että järveä ei käytetty raakaveden hankinnassa ja että se oli merkityksetön kalatalouden kannalta ,  minkä kokemus osoittaa kaikista asutuskeskusten läheisyydestä sijaitsevista järvistä.29 Näin kaupunki ikään kuin vahingossa tuli myöntäneeksi jätevesiensä jo pilanneen järven kalakantaa ,  sillä sen kärsimät vauriothan johtuivat nimenomaan asutuksen ja teollisuuden jätevesistä .
Samaa perustelua käytti myös Kankaan tehdas omassa hakemuksessaan .
Kaupunki ja tehdas hakivat toisin sanoen oikeutta johtaa jätevesiään Jyväsjärveen sillä perusteella ,  että niiden jätevedet olivat jo pilanneet järven kalakannan .
Kuva 3 .
Kodinkoneet ovat helpottaneet suuresti perinteisesti naisille jääneitä kotitöitä .
Kunnallistekniikka toi koteihin puhtaan veden ja vei jätevedet vaivattomasti pois silmistä ja mielistä.KMK / Seppo Turpeinen .
Viivytystaistelu Kaupungin virkamiehet eivät pitäneet puhdistamoa kiireellisenä eikä siihen haluttu sijoittaa kaupungin varoja .
Tämä näkyi sekä kaupungin tekemistä anomuksista että virkamiesten lausunnoista .
Vuonna 1963 A .
Savoila kertoi haastattelussa ,  että jätevedenpuhdistamosta laadittiin tutkimuksia ,  vaikka asia ei vielä juuri nyt ole aivan akuuttinen .
Kovin pitkälle sitä ei hänen mukaansa kuitenkaan voisi siirtää.30 Keväällä 1963 järjestetyssä yleisessä keskustelutilaisuudessa kaupunkia arvosteltiin Jyväsjärven likaamisesta .
Tekninen kaupunginjohtaja Veikko Häyhä puolustautui ,  että puhdistamon viipymisen syynä on yleiskaavan puute .
Hän toivoi ,  että vuoden 1964 budjettiin varattaisiin rahoitus puhdistamon rakentamista varten niin ,  että puhdistamo voisi aloittaa toimintansa vuonna 1965.31 Maininta puhdistamon valmistumisesta vuodessa oli täysin perusteeton  kaupunki oli kaksi kuukautta aiemmin anonut vesioikeudelta lykkäystä puhdistamon rakentamiseen vuoteen 1968 asti .
Jyväskylää ympäröivien järvien käyttö oli jaettu funktionaalisesti .
Tuomiojärveä käytettiin vedenottoon ja uimiseen .
Jyväsjärvi oli varattu jätevesien laskupaikaksi .
Jyväskylän kaupungin kirje n : o 453 Itä-Suomen vesioikeudelle 26.2.1963 ,  liite 2 ,  Va  ( JKA )  .
Seuraavana vuonna katselmustoimituksessa kaupunginjohtaja Häyhä jo varoitteli liiallisesta toiveikkuuudesta ja mainitsi kaupungin pyrkivän saamaan puhdistamon käyttökuntoon vuoteen 1968 mennessä .
Kaupungin edustajat vähättelivät kaupungin jätevesien aiheuttamia haittoja väittäen jopa ,  että jätevesiä ei ole puhdistamattomina laajemmassa mittakaavassa laisinkaan Jyväsjärveen tai yleensä vesistöön päästetty .
Todellisuudessa kaupungin kaikki jätevedet johdettiin sellaisenaan Jyväsjärveen .
Kaupungin edustajat saivat taustatukea :  puhdistamoa piti turhana ja kalliina myös yksityinen maanomistaja ,  jonka tila sijaitsi suunnitellun puhdistamon paikan vierestä .
Sen sijaan Keski- Suomen maanviljelysseuran ,  maataloushallituksen vesiensuojelutoimiston ja kalastuskuntien edustajat vaativat kaupunkia rakentamaan puhdistamon mahdollisimman pian.32 Jätevedenpuhdistamon hidas esiinmarssi Jätevedenpuhdistamon suunnittelu vauhdittui ,  kun Jyväskylän kaupunki ja Jyväskylän maalaiskunta sopivat vuonna 1967 yhteisen puhdistamon rakentamisesta .
Seuraavana vuonna laadittiin suunnittelutarjousohjelma ja vuonna 1971 Jyväskylän kaupunki ,  Jyväskylän maalaiskunta ja Keski-Suomen Keskussairaalan kuntainliitto perustivat Jyväskylän Seudun Jätevedenpuhdistus Osakeyhtiön vastaamaan suunnitellun puhdistamon toiminnasta.33 Katselmustoimitus ,  jossa käsiteltiin Jyväskylän kaupungin lupahakemusta alkoi vuonna 1964 ,  mutta toimitusinsinöörin laatima katselmuskirja valmistui vasta vuonna 1971 eli seitsemän vuotta katselmuskokouksen jälkeen ja kymmenen vuotta kaupungin ensimmäisestä lupahakemuksesta .
Jyväskylä ei ollut poikkeus ,  sillä jätevesilupien käsittely oli koko maassa hidasta .
Esimerkiksi Porissa lupaprosessi kesti 11 vuotta ja Pietarsaaressa paikallisen tehtaan katselmustoimitus kesti 12 vuotta ,  ennen kuin vesioikeus antoi asiasta päätöksensä.34 Keski- Suomen katselmuksia hoitaneessa Keski-Suomen maanviljelysinsinööripiirissä oli vuonna 1963 vireillä 31 katselmustoimitusta ,  mutta ne eivät edistyneet juuri lainkaan .
Katselmuksia piirissä hoiti vain yksi vesihuoltoinsinööri ,  aluksi U. Aura ja hänen jälkeensä Martti Ranta.35 Vuonna 1971 valmistuneessa katselmuskirjassa ehdotettiin ,  että Itä- Suomen vesioikeus voisi myöntää Jyväskylän kaupungille ja maalaiskunnalle luvan laskea jätevesiä Päijänteeseen seuraavin ehdoin :  puhdistamon ensimmäisessä vaiheessa jätevedet puhdistettaisiin mekaanis- kemiallisesti ja toisessa vaiheessa puhdistamoa täydennettäisiin biologisella yksiköllä .
Puhdistamon tehon tuli olla ensimmäisessä vaiheessa biologisen hapenkulutuksen suhteen vähintään 65  %  ja kokonaisfosforimäärän suhteen vähintään 80  %  .
Biologisen puhdistuksen jälkeen jäteveden biologinen hapenkulutus  ( BHK5 )  ei saa ylittää 20 mg O2 / l eikä kokonaisfosforipitoisuus 0,5 mg P / l .
Puhdistamon rakennustyöt oli toteutettava vuoden 1973 loppuun mennessä.36 Katselmuskokouksessa samana vuonna Jyväskylän kaupungin edustajat pitivät ehtoja liian tiukkoina .
He käyttivät vesilain suomaa valitusoikeutta painostusaseena .
Kaupungin edustajat vaativat puhdistamon toisen vaiheen määräysten poistamista kokonaan tai he valittaisivat vesioikeuteen ,  mikä lykkäisi puhdistamon ensimmäisen vaiheen valmistumista .
Kaupungin edustaja Häyhä väitti lisäksi ensimmäisen vaiheen puhdistustehon olevan kaksi kertaa niin hyvä kuin kaikissa Suomen kaupungeissa ja kauppaloissa keskimäärin yhteensä.37 Samaan aikaan suunniteltiin pääkaupunkiseudun juomavedenottoa Päijänteestä ,  mikä varmasti huolestutti Jyväskylän kaupunkia tiukentuvien jätevesien puhditusvaatimusten ja lisäkustannusten takia .
Myöhemmin haastattelussa Häyhä oli sitä mieltä ,  että Helsingin juomavedenotolla ei ollut mitään merkitystä Jyväskylän jätevesikysymyksen kanssa.38 Kalastajat ja valtion viranomaiset sen sijaan ajoivat edelleen jätevesien puhdistamista .
Maa- ja metsätalousministeriön edustaja ,  kalatalouskonsulentti Pentti Ahonen piti luvan myöntämisen ehtona selvitystä kalavahingoista ja toimenpiteistä niiden torjumiseksi .
Kalastajat vaativat Jyväskylän kaupungilta ja Serlachiuksen Kankaan tehtailta korvauksia kalastolle aiheutetuista vahingoista siksi kunnes kalasto olisi saatu ennalleen .
Jyväskylän kaupungin edustajat kiistivät asumajätevesien vaikutuksen kalakantaan .
He väittivät ,  että Jyväskylän vähäisillä jätevesillä ei ollut Pohjois-Päijänteen kalakantaan mitään merkitystä ,  päinvastoin ,  kalathan tarvitsevat ravintoa .
Tätä näkemystä perusteltiin sillä ,  että asutuksen jätevedet olivat lähinnä fosforipitoisia ,  vesistöä lannoittavia ,  kun taas kalakantaa olivat vahingoittaneet muut kuormittajat ja jätelipeä .
Lisäksi kaupunki vaati ,  että kalatalouden korvausasiat käsiteltäisiin erillään kaupungin jätevesien laskemisesta.39 Kuva 5 .
Aallon muotoja Jyväskylästä .
Kun aikuiset pilasivat luonnonvesistöt lapset joutuivat tyytymään keinotekoisiin altaisiin .
KMK / Seppo Turpeinen .
Itä-Suomen vesioikeus antoi asiasta päätöksensä huhtikuussa 1973.40 Vesioikeus ei käsitellyt kalataloudellisia korvausvaatimuksia ,  vaan määräsi niiden käsittelyn jatkumaan katselmustoimituksessa yhdessä G.A .
Serlachius Oy : n Kankaan paperitehtaan kanssa.Tämä johti korvausvaatimusten käsittelyn siirtymiseen hamaan tulevaisuuteen .
Vesioikeus myönsi Jyväskylän kaupungille luvan laskea jätevesiä Päijänteeseen seuraavin ehdoin .
Puhdistustehon tuli olla BHK7 : n suhteen vähintään 65  %  ja vesistöön päästettävässä jätevedessä sai olla fosforia enintään 2 mg / l .
Puhdistamo oli otettava käyttöön maksimitehoisena  ( 4000 kuutiota jätevettä tunnissa )  vuoden 1973 loppuun mennessä .
Lisäksi kaupungin tuli toimittaa vesioikeudelle uusi lupahakemus vuoden 1976 loppuun mennessä .
Kuva 6 .
Ympäristönsuojelu oli kunnallista valtapolitiikkaa ,  joka kosketti kaikkia kuntalaisia .
Vallankäytön ulkopuolelle jääneet saivat tyytyä muiden päätöksiin .
Jyväskylän vesiensuojelupolitiikassa kuntalaiset jäivät selkäpuolen asemaan .
KMK .
Jätevedenpuhdistamo aloitti toimintansa vuonna 1974 ,  jolloin laitos käsitti mekaanisen ja kemiallisen osaston sekä lietteen käsittelyosaston .
41 Vuodesta 1977 lähtien kaikki kaupungin jätevedet on johdettu tähän puhdistamoon ja vuonna 1980 otettiin käyttöön biologinen puhdistus ,  mikä paransi puhdistustehoa huomattavasti.42 Vasta 18 vuotta vesilain voimaantulon jälkeen Jyväskylässä oli tehokas jätevedenpuhdistamo .
Jyväsjärvi kärsii kuitenkin edelleen kaupungin aiheuttamasta jätevesikuormituksesta :  järvi on ylirehevä ja ajoittain järven happitilanne on huono .
Järvelle annetaan tarvittaessa tekohengitystä hapetuslaitteilla ,  eikä kalakuolemia enää esiinny .
Nykyään Jyväsjärvessä voi kalastaa ,  mutta vielä vuonna 1997 sieltä pyydettyjen haukien syömistä suositeltiin rajoitettavaksi puoleen kiloon viikossa.43 Johtopäätökset Jyväskylä oli edelläkävijä vesi- ja viemärijohtoverkostojen rakennuttajana .
Kun Jyväskylän vesi- ja viemärilaitos aloitti toimintansa ,  Suomessa oli sitä ennen vesi- ja viemärilaitos vain kahdeksassa kaupungissa .
44 Tuolloin Jyväskylässä ei siis oltu mitenkään jäljessä muuhun Suomeen verrattuna .
Vesiensuojelussa Jyväskylä oli peränpitäjä .
Kaupunki pilasi jätevesillään Jyväsjärven ,  jonka tilan heikkeneminen havaittiin jo varhain .
Ratkaisevaa Jyväsjärven pilaantumiselle oli se ,  että kaupunki ei rakentanut oma-aloitteisesti jätevedenpuhdistamoa .
Kaupungin päätöksentekijät eivät pitäneet Jyväsjärven pilaantumista ongelmana .
Vesiensuojelu ei aiheuttanut ristiriitoja poliittisessa päätoksentekojärjestelmässä ,  koska kaikki olivat yhtä piittaamattomia .
Yksikään puolue ei esiintynyt vesiensuojelun kannattajana tai vastustajana .
Päättäjien asenteet olivat sen sijaan hätkähdyttävässä ristiriidassa asukkaiden ja lehdistön näkemysten kanssa .
Kaupungin virkamiesten vähätellessä vesien likaantumista lehdistö kertoi näyttävästi kalakuolemista ja Jyväsjärven pilaantumisesta .
Myös asukkaat olivat virkamiehiä kiinnostuneempia vesistöjen puhtaudesta .
Ensimmäiset näkyvät kannanotot vesien likaantumiseen olivat spontaaneja kirjoituksia sanomalehtien yleisönosastoissa kalakuolemien jälkeen .
Huolestumisen todellista laajuutta on kuitenkin vaikea arvioida lehtikirjoitusten perusteella .
Sanomalehdistä ei tullut julkisen keskustelun väylää ,  jossa eri osapuolet olisivat käyneet keskustelua vesiensuojelusta .
Edistyneintä kansalaistoimintaa oli tilanomistajien kaupungille esittämä uhkaus oikeudellisiin toimiin ryhtymisestä .
Tätä aktiivisempaan toimintaan asukkaat eivät ryhtyneet .
Jyväskylään ei syntynyt mitään liikettä tai yhdistystä ajamaan vesiensuojelua .
Jyväskylän edullinen sijainti Järvi-Suomessa antoi mahdollisuuden suhtautua vesien likaantumiseen välinpitämättömästi .
Puhtaan juomaveden turvaamiseksi kaupungin ei tarvinnut huolehtia jätevesien puhdistamisesta ,  sillä juomavesi otettiin yläpuolisesta järvestä ja jätevedet johdettiin alapuoliseen järveen .
Keski-Suomen runsaat vesistöt puolestaan tarjosivat jyväskyläläisille virkistysmahdollisuuksia ,  vaikka Jyväsjärvi olikin uima- ja kalastuskelvoton .
Auton tuomat kulkumahdollisuudet ja kesämökin tai retkikohteen valinta saastumattomien vesien ääreltä mahdollistivat kalastuksen ja uimisen lähivesien likaantumisesta huolimatta.45 Piittaamattomuuden perinteeseen oli osaltaan syynä vuoden 1902 tehoton vesilaki .
Vuoden 1962 uusi vesilaki muutti tilanteen ratkaisevasti ,  sillä laki pakotti kaupungit puhdistamaan jätevetensä .
Jyväskylä kuuluu niiden kaupunkien joukkoon ,  jotka rakensivat puhdistamonsa vasta uuden vesilain pakottamana .
Jyväskylän päättäjät käyttivät vesilakia hyväkseen pyrkiessään järjestelmällisesti hidastamaan puhdistamon rakentamista ja lieventämään puhdistusvaatimuksia .
Jyväskylän aktiivinen viivytystaktiikka onnistui ,  koska tehokas jätevedenpuhdistamo otettiin käyttöön vasta vuonna 1980 .
Osasyynä oli ,  että valtion paikallis- ja keskushallinto eivät vastanneet uuden vesilain asettamia vaatimuksia .
Lupahakemusten suuri määrä ruuhkautti vesioikeudet ja asioiden käsittely niissä kesti vuosia .
Paikallisissa asenteissa ,  valtakunnallisessa hallinnossa ja oikeuslaitoksessa olisi täytynyt tapahtua lähes vallankumouksellinen muutos ,  jotta uuden vesilain avulla olisi saatu nopeasti tuloksia aikaan .
Mitään tällaista muutosta ei ainakaan Jyväskylässä tapahtunut vaan vanhat asenteet säilyivät .
Kaupunki rakensi jätevedenpuhdistamon vain täyttääkseen lain kirjaimen .
Vesiensuojeluun suhtauduttiin kuin välttämättömään pahaan ,  jonka kanssa oli elettävä .
1 Loven ,  Jaakko ,  Tähän on tultu.Teoksessa Nummela ,  Ilkka  ( toim. )  ,  Jyväskylän kirja.Katsauksia kaupunkielämän vaiheisiin 1940-luvulta 1990-luvulle .
JYY : n kotiseutusarja 33 ,  Jyväskylän kaupunki .
Jyväskylä 1997 ,  7 .
2 Palomäki ,  Arja ,  Kertomus sairastumisesta ja toipumisesta .
Teoksessa Nummela ,  1997 ,  354357 ;  Granberg ,  Kaj ,  Jyväsjärvikö uimavettä ?
Teoksessa Jyväskylä keskellä luontoa .
Jyväskylä-sarja 2 .
Jyväskylä-seura .
Gummerus Oy .
Jyväskylä 1991 ,  7 .
3 Thure ,  P. ,  Jyväskylän vesijohto- ja viemärilaitos .
Jyväskylä 1912 ;  Tommila ,  Päiviö ,  Jyväskylän kaupungin historia 18371965 I .
Gummerus Oy .
Jyväskylä 1972 ,  335337 .
4 Louekari ,  Sami ,  Meidän saamaton Ateenamme .
Vesiensuojelukysymys Jyväskylässä 19501974 .
Poliittisen historian pro gradu -tutkielma ,  Helsingin yliopisto 1996 ,  3740 ,  47 .
5 Palomäki 1997 ,  354357 .
6 Granberg ,  Kaj ,  Jyväskylän kaupungin asuma- ja teollisuusjätevesien vaikutuksista Jyväsjärveen ja Pohjois-Päijänteeseen sekä suositus jätevesien aiheuttamien haittojen vähentämiseksi .
Jyväskylän hydrobiologisen tutkimuslaitoksen tiedonantoja n : o 2 .
Jyväskylä 1969 ,  16 .
7 Keski-Suomen Iltalehti  ( KSI )  9.5.1967 .
8 Valovirta ,  E. J. ,  Jyväsjärven kotiloitten muistolle .
Suomen Luonto 3 / 1956 ,  1114 ;  Jyväskylän ympäristön vesien nilviäisistä .
Luonnon Tutkija 4 / 1962 ,  118122. 9 Palomäki 1997 ,  354
-
357
.
10 Vesilautakunnan arkisto  ( Va )  Ha : 11 ,  kalatalousneuvoja Pentti Ahosen lausunto 17.3.1962 kaupungin lupahakemukseen .
Jyväskylän kaupungin keskusarkisto  ( JKA )  .
11 Pylväläinen ,  Usko ,   ( kaupungin suunnittelurakennusmestari )  ,  Haastattelu .
Jyväskylä 9.3.1996 .
12 Jyväskylän kaupungin kunnalliskertomus 1951 ,  kaupunginvaltuuston  ( kv )  ja rakennustoimiston vuosikertomukset v. 1951 .
( JKA )  .
13 Keskisuomalainen  ( KS )  15.9.1954 ;  3.9.1954 .
14 Jyväskylän Sanomat  ( JS )  29.5.1954 .
15 KSI 30.4.1963 ;  26.11.1968 .
16 Tommila ,  Päiviö ,   &  Raito ,  Tuire ,  Keski-Suomen lehdistö 1945
-
1978
IV .
Oy Keskisuomalainen .
Jyväskylä 1979 ,  193 .
17 Työn Voima  ( TV )  2.9.1954 .
18 Keski-Suomen Työ  ( KST )  2.10.1954 .
19 KS 26.9.1954 ;  TV 16.9.1954 .
20 KS 12.7.1958 .
21 Asianajotoimisto Hyytiäinen  &  Heikkilän kirje kaupunginhallitukselle 13.4.1959 .
Kaupunginhallituksen arkisto  ( Kha )  Ex : 112 ,   ( JKA )  .
22 Kh : n kokous 14.4.1959 .
Kha Cc : 45 .
( JKA )  ;  KS 17.4.1959 .
23 Rakennusviraston kokous 3.11.1959 .
Rakennuslautakunnan pöytäkirjat Ca 1 : 16 .
( JKA )  .
24 Selostuksia ja tiedonantoja korkeimman oikeuden ratkaisuista vuonna 1961 .
Valtioneuvoston kirjapaino ,  Helsinki 1962 ,  121122 .
25 Vesistönsuojelukomitean mietintö ,  KM 13 : 1958 ,  8789 ;  Hollo ,  Erkki ,  Pilaamiskiellon sisältö vesilain mukaan .
Suomalaisen lakimiesyhdistyksen julkaisuja ,  A-sarja n : o 113 .
Suomalainen lakimiesyhdistys .
Helsinki 1976 ,  67 .
26 Selostuksia ja tiedonantoja korkeimman oikeuden ratkaisuista vuonna 1961 ,  121122 .
27 Pietilä ,  Jorma ,  Vesioikeus .
Suomen lakimiesliiton kirjasarja n : o 37 .
Suomen lakimiesliiton kustannus .
Helsinki 1979 ,  131138 .
28 Kh : n anomus 14.11.1961 lääninhallitukselle .
Va Ha : 1 .
( JKA )  .
29 Kh : n anomus 26.2.1963 Itä-Suomen vesioikeudelle .
Va Ha : 1 .
( JKA )  .
30 KS 17.2.1963 .
31 KS 29.4.1963 .
32 Katselmustoimituksen alkukokous 28.10.1964 .
Va Ha : 1 .
( JKA )  .
33 Kh : n kokous 1.10.1968 .
Kha Cc : 88 ;  kh : n kokous 27.4.1970 .
Kha Cc : 99 ;  Kv : n kokous 20.3.1967 .
Kaupunginvaltuuston arkisto  ( Kva )  .
Ca : 94 .
( JKA )  .
34 Tanner ,  Toivo ,  Luntamo ,  Marja ,   &  Ruissalo ,  Matti ,  Jäteveden puhdistaminen Porissa .
Kunnallistekniikka 3 / 1974 ,  67 ;  Eklund ,  Erland ,  Miljöpolitik och miljöopinioner i Jakobstad 1964
-
1975
.
Licentiat avhandling i sociologi .
35 Keski-Suomen vesi- ja ympäristöpiiri 40 vuotta .
Keski-Suomen vesi- ja ympäristöpiiri.Jyväskylä 1989 ,  40 .
36 Jyväskylän kaupungin jätevesilupahakemuksen katselmuskirja ,  laadittu 2.8.1971 .
Va Ha : 1 .
( JKA )  .
37 Katselmuskokous 21.9.1971 .
Va Ha : 1 .
( JKA )  .
38 Häyhä ,  Veikko ,   ( apulaiskaupunginjohtaja )  ,  Haastattelu .
Jyväskylä 10.3.1996 .
39 Katselmuskokous 21.9.1971 .
Va Ha : 1 .
( JKA )  .
40 Itä-Suomen vesioikeuden päätös n : o 45 / Ym / 73 .
Va Ha : 1 .
( JKA )  .
41 Hautsalo ,  Lauri ,  Jyväskylän seudun jätevedenpuhdistamo .
Rakennustaito 12 /  1972 ,  16 .
42 Granberg 1991 ,  911 ;  Hokkanen ,  Kari ,  Pohjois-Päijänteen vesiensuojeluyhdistys 19621992 .
30 vuotta Keski-Suomen vesien tutkimusta ja puhdistusta .
Moniste .
Jyväskylä 1993 ,  9 .
43 Palomäki 1997 ,  357 ;  Nyrönen ,  Jukka ,   &  Hakkari ,  Lasse ,  Arvio jätevesien aiheuttamasta kalataloudellisesta vahingosta Pohjois-Päijänteellä v. 19601975 .
Teoksessa Granberg ,  Kaj  ( toim. )  ,  Pohjois-Päijänteen katselmustoimituksiin liittyvät selvitykset .
Jyväskylän hydrobiologisen tutkimuslaitoksen tiedonantoja n : o 72 .
Jyväskylä 1976 ,  150
-
154
.
44 Turpeinen ,  Oiva ,  Kunnallistekniikkaa Suomessa keskiajalta 1990-luvulle .
Suomen kuntatekniikan yhdistys .
Helsinki 1995 ,  230 .
45 Frilander ,  Niilo ,  Kalastusharrastus Keski-Suomessa .
Yhteiskuntapolitiikan pro gradu -tutkielma .
Jyväskylän yliopisto 1974 ,  63,70 .
DOCEND 1088020716179643594260943184131578224313187 4851
DOCSTART 1088020716179643594260943184131578224313187 4852
HomunculusHomunculus on kognitiotieteen ainejärjestön Intelligenzian järjestölehti .
-John Keats :  ’The Pleasure Thermometer’ Richard Dawkins on Oxfordin yliopiston tieteellisen tiedon yleistajuisen esittämisen  ( ”popularisoinnin” sanan positiivisessa mielessä )  professori .
Hänen kirjansa Sokea kelloseppä ja Geenin itsekkyys kuuluvatkin varmasti jokaisen bio- käyttäytymistieteilijän luonnontieteelliseen yleissivistykseen .
Nykytieteen spesialisoituneessa ja tutkittavien ilmiöiden kannalta satunnaisia oppialarajoja pursuavassa kentässä tällaisia ihmisiä varmasti tarvitaankin enemmän kuin koskaan .
Unweaving the Rainbow -kirjaa ei kuitenkaan ole kirjoitettu niinkään muiden tieteenalojen edustajille  ( ja evoluutiobiologian opiskelijoille )  neodarwinistin maailmankuvaa ja synteettisen evoluutioteorian peruslogiikkaa valottamaan .
Dawkins itse kutsuu kirjaa hieman myöhästyneeksi virkaanastujaisesitelmäkseen .
Kenelle kirja on kirjoitettu ?
Dawkinsilla on oikeastaan neljä kohdeyleisöä .
Ensimmäinen näistä on ”runoilijat” ,  asioista syvällisesti ajattelvat ja ympäröivää maailmaa tarkasti havainnoivat henkilöt ,  joilta kuitenkin puuttuu perustietämys luonnontieteistä .
Toinen ryhmä on erilaiset postmodernistit ,  ”fenomenologit” ja muut usein vastuullisessa akateemisessa asemassa  ( tai toimittajina )  toimivat henkilöt ,  joita luonnehtii romanttinen ja mystifioiva tapa tarkastella maailmaa ,  lähes täydellinen luonnontieteellisen yleissivistyksen puute ja jopa ankara luonnontieteellisen ajattelutavan vastustus .
He usein näkevät tieteen vallankäytön välineenä ,  ja tieteellisen ”establishmentin” vapaata ajattelua kahlitsevana henkisenä sortajana .
Kolmas ryhmä on arkielämän ”humanistit”  ( joiden ajattelutavan eroa filosofisesti ja luonnontieteellisesti ajatteleviin ihmisiin Robert Pirsig on karrikoinut mainiossa romaanissaan Zen ja Moottoripyörän kunnossapito )  .
Ns. tavalliset ihmiset ,  joiden tiedot edes luonnontieteen perusteorioista perustuvat vain massamedioiden tai koulukirjojen heille syöttämiin helppoihin ,  usein ulkoaopittuihin iskulauseisiin .
Koska heidän tieteellisten tietojensa taso on käytännössä olematon ,  tyydyttävät nämä ihmiset ihmetyksen kaipuunsa sofistikoituneessa tapauksessa science fictionilla ,  mutta yleensä mm. astrologialla ,  ja muulla yliluonnollisiin vuorovaikutuksiin ,  ”energioihin” ,  jne. vetoavalla löysällä ajattelulla – ja pitävät näiden pseudoselitysten metaforisuutta ja epämääräisyyttä jopa hyveenä ,  tieteellisen tiedon ”kuivuuteen” verrattuna !
Tällaisille ihmisille Dawkins haluaa osoittaa ,  että tieteen maailma ei ole kylmä tai mielikuvitukseton ,  vaan ihmeellinen - ja itse asiassa ihmeellisempi kuin myyttien ja ihmeisiin perustuvan maailmanselityksen näkökulmasta voi kuvitellakaan .
Neljäs ryhmä on toiset tiedemiehet :  Heille Dawkins haluaa sanoa ,  että ”runollista” retorista  ( jälleen sanan positiivisessa mielessä )  ilmaisua ei tule vastustaa tai arvioida alentuvasti .
Tieteessä ja tieteellisissä teorioissa on runoutta ja näkemyksen voimaa .
Ne kuuluvat inhimillisen tietokyvyn ja ihmismielen suuriin saavutuksiin ,  ja ovat osa kulttuuriperintöämme siinä missä sävellystaiteen ,  kirjallisuuden tai kuvataiteen suurteoksetkin .
Tieteen ja runouden kahtiajaon sijaan molempien tulisi hakea innoitusta toisiltaan .
Unweaving the Rainbow puhuu tärkeistä asioista .
Se puhuu siitä miten luonto - meitä ympäröivä fyysinen maailma ja me itse sen osina – on täynnä suuruutta kun vain osaa katsoa asioita oikein ,  ”sillä silmällä” ,  luonnontieteellisesti .
Samaa ei voi sanoa Dawkinsin suuresta retorisesta pyrkimyksestä yhdistää naturalistinen ja romanttinen visio toisiinsa .
Alun lukuisat ylimalkaiset viittaukset romantiikan ajan englantilaisiin runoilijoihin ja loputtomilta vaikuttavat lainaukset ,  jotka keskeyttävät kerronnan ,  tuntuvat lähinnä puuduttavilta .
Kirjan keskeistä argumenttiakin Dawkins olisi ehkä ajanut paremmin ,  jos hän todella analysoisi yksittäisten runoilijoiden teoksia ja ajatusmaailmaa yksittäistä ”sound-bite” sitaattia laajemmassa yhteydessä samaan tapaan kuin Stephen Jay Gould historiallisissa esseissään tekee biologien kohdalla .
Vasta siirtyessään alun kangertelun jälkeen kertomaan genetiikasta ja ekologiasta Dawkins siirtyy omimmalle osaamisalueelleen ,  ja alkaa päästä vauhtiin .
Kirjan luvut 6 ja 7  ( ”Hoodwink’d with faery fancy ”  &  ”Unweaving the Uncanny” )  käsittelevät tärkeää aihepiiriä :  Erilaisten arki-intuitiota ja ihmettelynhaluamme ruokkivien suurten maailmanselitysten ja oppirakennelmien suosiota pseudotieteissä ja tieteen popularisoinnissa  ( sanan negatiivisessa mielessä )  .
Nämä ”selitykset” kärsivät empiirisestä tyhjyydestä ja ennen kaikkea mielikuvituksettomiuudesta suhteessa todellisen luonnon ja sen pieniä osa-alueita kuvaamaan vaivalloisesti rakennettuihin tieteellisten teorioiden ihmeellisyyteen .
Tämä osio on hyvin kirjoitettu  ( ja esimerkiksi psykologisia koeasetelmia ja tilastollisia yhteensattumia käsittelevät osat ovat hyvää iltalukemista vaikkapa Tieteellinen Päättely ja Selittäminen -kurssin suorittajille… )  .
Kirjan loppupuolella tarkastelun painopiste siirtyy mielen ,  aivojen ja kielen evoluutioon .
Dawkinsin ei-kognitiotieteellinen tausta hieman paistaa läpi tiettynä substanssin ohuutena ,  mutta aloitteleville opiskelijoille näiden ”isojen” asioiden pohdinta varmaankin luo löytämisen riemua .
Kuvien ja kaavioiden puute hieman häiritsee ;  ne varmaankin auttaisivat tekstin hahmottamista .
Dawkinsin tapa kirjoittaa tieteestä ja tieteellisestä tiedosta ei ole yhtä selkeä ja mutkaton kuin Richard Feynmanin ,  tyylin hienovaraisuus ja perehtyneisyys humanistiseen  ( sanan positiivisessa mielessä… )  perinteeseen ja aatehistoriaan ei ole Gouldin tasoa ,  eivätkä sanankäänteet ja metaforat yhtä nokkelia ja elegantteja kuin Dennettillä .
Dawkinsin kirjaa voi kuitenkin lämpimästi suositella kaikille aloitteville kognitiotieteilijöille ,  joilla on vaarana joutua tekemisiin ”humanistien” kanssa .
Ja kirjan sanoma on jotain jota jokaisen – niin runoilijan ,  filosofin ,  luonnontieteilijän kuin humanistinkin - olisi syytä vakavasti pohtia jossain elämänsä vaiheessa .
Alansa  ( ja tieteen yleisemminkin )  historian ”humanistinen” ymmärtäminen voi vain rikastuttaa itse kunkin ajatusmaailmaa .
Historian suuret runoilijat ja taiteilijat tunsivat Raamatun ja antiikin mytologian ohella Platoninsa ja Newtoninsa…mikseivät siis nykyiset ?
Loppusanat kuitenkin lausuttakoon mr .
Kommentoi Erota kappaleet kahdella rivinvaihdolla .
Ei HTML-merkkausta .
DOCEND 1088020716179643594260943184131578224313187 4852
DOCSTART 1088020716179643594260943184131578224313187 4854
HomunculusHomunculus on kognitiotieteen ainejärjestön Intelligenzian järjestölehti .
Lehdet 2  /  2007 1  /  2007 2004 Kommentit 26.06 Haastattelussa akatemiaprofessori Kai Kaila  (  1  )  11.05 Oranki  ( Pongo pygmaeus )   (  8  )  17.04 Pikkuaivot – pieni mutta pippurinen  (  5  )  Uutisvirrat Atom RSS 2.0 Haastattelussa akatemiaprofessori Kai Kaila 21.4.2005 klo 20 : 21 Maria Palolahti :  Monilla tunnetuilla tiedemiehillä kiinnostus luontoon ja tieteeseen on syntynyt jo hyvin nuorella iällä .
Esimerkiksi Stephen Jay Gould muisteli usein elämystä ,  jonka hän oli kokenut lapsena nähtyään museossa tyrannosauruksen luurangon - tapaus joka vaikutti suuresti hänen myöhempään uravalintaansa .
Nuori Steven Pinker tapasi keräillä innolla ötököitä kokoelmiinsa ja viisivuotias Albert Einstein koki ihmetyksen hetkiä nähdessään kompassineulan liikkuvan jonkin näkymättömän voiman liikuttamana .
Mikä on sinun tarinasi ?
Myös minä olin jo pikkupoikana hyvin kiinnostunut ympäröivästä luonnosta .
Suurin piirtein kaikki mikä eli ja liikkui siirtyi taskuihini ,  ja sitä kautta edelleen kotiin .
Vanhemmillani ei ollut tätä varhaista eläintieteen harrastustani vastaan mitään ,  kumma kyllä ...
Biologiasta vähän yleisemmin käsitettynä kiinnostuin myöhemmin .
Lapsuudessani perheeni asui viisi vuotta Sveitsissä ,  ja saksasta tuli toinen kieleni .
Kun myöhemmin palasimme Suomeen ,  ahmin Konrad Lorenzin kirjoja jotka olivat ilmestyneet saksaksi .
Lorenz oli jo tuolloin hyvin tunnettu eläinten käyttäytymisen tutkija ja loistava kirjoittaja ,  ja hänellä oli ratkaiseva vaikutus siihen että innostuin käyttäytymisen biologiasta .
Varsinainen ajatus siitä että minusta tulisi ”tiedemies”  ( mitä se nyt ikinä merkitsikin )  syntyi joskus 10
-
12
vuoden ikäisenä ,  ja lukiossa tein lopullisen päätöksen lähteä yliopistoon opiskelemaan biologiaa .
Tuolloin syntyi myös varhainen “missioni” :  halusin ryhtyä rakentamaan siltaa aivojen biologiasta – josta en tiennyt oikeastaan mitään - käyttäytymisen tutkimukseen .
Biologian opinnot aloitettuani tultuani tajusin kuitenkin että joudun lähtemään liikkeelle nollasta .
Sillä Eläintieteen laitoksen fysiologian osastolla ,  jolla 70-luvulla opiskelin ,  ei tutkittu eikä edes opetettu hermofysiologiaa ,  ja koko homma piti aloittaa kirjaimellisesti vahvistimien rakentamisesta ...
Olen aika ylpeä siitä että ensimmäinen oikea ,  oskilloskoopilla näkemäni hermoimpulssi oli itse tehdyn ,  komponenteiltaan 20 euron hintaisen vahvistimen rekisteröimä .
Valmistuit sittemmin maisteriksi fysiologisesta eläintieteestä 1975 ja väittelit 1981 .
Olet toiminut akatemiatutkijana ja eläintieteen ,  fysiologian ja biofysiikan dosenttina sekä Helsingin yliopistossa että Teknillisessä korkeakoulussa .
Suomen Akatemian tutkijaprofessorina olet vaikuttanut vuodesta 1996 lähtien .
Luotsaamasi Neurobiologian tutkimusryhmän tuloksia on julkaistu mm. Naturessa .
Kertoisitko tarkemmin tutkimusryhmäsi toiminnasta ?
Oman tutkimusryhmäni alkuperäinen vahvuus on ollut - ja on vieläkin - sähköfysiologia .
Teemme paljon töitä aivoleikkeillä ja tutkimme hermosolujen sähkökemiallista kommunikointia .
Tähän tutkimukseen yhdistyy kehitysbiologisia ja tautimekanismeihin liittyviä teemoja .
Laboratoriossamme on edustettuna myös hyvin vahva molekyylibiologinen osaaminen .
Tämä johtuu osaltaan siitä ,  että sijaitsemme Biotekniikan instituutin kyljessä ja olemme tehneet paljon hedelmällistä yhteistyötä sen tutkijaryhmien kanssa .
Molekyylibiologisen suuntauksen vastapainona on edelleen kuitenkin myös tavoite soveltaa solukommunikaation perusmekanismeista saatua tietoa ihmisaivojen toiminnan laajempaan ymmärtämiseen .
Tässä suhteessa tutkimusryhmämme on varsinkin viime vuosina laajentanut repertuaariaan tavattomasti .
Ryhmässäni on nuorten ,  lahjakkaiden biologien lisäksi nuoria ,  lahjakkaita insinöörejä ja lääketieteilijöitä ,  joiden kautta sillanrakennus perustutkimuksesta klinikkaan on ollut todella haastavaa ja palkitsevaa ..
Teemme tällä hetkellä töitä muun muassa epilepsian ja lasten EEG : n analyysimenetelmien saralla .
Voisi sanoa että nuoruuteni ajattelutapa on jäänyt päälle siinä mielessä ,  että minua kiinnostaa yhä kaikkein eniten sellainen tieteellinen selitysmalli ,  joka liikkuu useiden eri neurobiologisten organisaatiotasojen välillä – molekyyleistä ja hermosolupopulaatioista koko aivoihin asti. Yksi tämäntyyppinen nykyinen tutkimuksemme painoalue on aivojen kehitys ja siihen liittyvät molekulaariset ja hermoverkkotason mekanismit .
Toiminta-alue tällaisessa poikkitieteellisessä tutkimuksessa on luonnollisesti erittäin laaja .
Se on myös haastava siinä mielessä ,  että se edellyttää valtavan ja nopeasti kasvavan kirjallisuuden määrän hallitsemista ja ajan tasalla pysymistä .
Tällainen poikkitieteellinen työ ei näennäisen tuottavuuden kannalta ole tietenkään yhtä nopeaa – siis julkaisujen määrässä mitattuna - kuin jos keskittyisimme tutkimaan esimerkiksi yhtä ja samaa molekyylia eri kudoksissa .
Aivotoiminnan kieli” ei ole kirjoitettu pelkästäään molekyylibiologian kirjaimin ,  mutta toisaalta haluan korostaa että molekyylibiologinen tieto on täysin välttämätöntä aivojen toiminnan ymmärtämiselle .
Suurin haaste aivotutkijalle on asettaa palikat paikalleen :  siis molekulaariset mekanismit palvelemaan funktionaalisia kokonaisuuksia .
* Luotsaat itse tätä nykyä myös kansallista neurotieteiden tutkijakoulua  (  Finnish Graduate School of Neuroscience )  ,  jonka tutkimuksen piirissä on edustettuna niin molekulaarinen neurobiologia kuin kognitiivinen aivotutkimuskin .
Kertoisitko Homunculuksen lukijoille hieman lisää tämän FGSN-tutkijakoulun toiminnasta ?
Onko se kenties jotain ,  mitä voisit mahdollisesti suositella myös kognitiiviseen aivotutkimukseen erikoistuville kognitiotieteilijöille ?  *  Suomi on pieni maa ,  asukasluvultaan hädin tuskin puolet Suur- Lontoosta .
Jos mietitään neurotieteen laajuutta - esimerkiksi yhteen ainoaan konferenssiin USA : ssa osallistuu vuosittain 25000 aivotutkijaa - niin pienen maan ainoa järkevä strategia on pyrkiä jollakin tavoin yhdistämään voimavaransa .
Tutkijakoulumme on perustettu palvelemaan tätä tavoitetta ,  ja sen pyrkimyksenä on saada maassamme neurotiedettä tekevät tutkimusryhmät koottua yhteen .
FGSN pyrkii myös olemaan ideologialtaan aidosti monitieteisyyttä suosiva ,  siis samaan tapaan kuin oma tutkimusryhmäni .
Yleisesti ottaen voitaisiin sanoa ,  että nykytieteelle ja aivan erityisesti kaikelle cutting edge -tutkimukselle on tyypillistä se ,  että perinteisiä tieteiden välisiä raja-aitoja ei enää kunnioiteta samalla tavalla kuin edellisinä vuosikymmeninä .
Jälkimmäiseen kysymykseesi vastaan siis luonnollisesti kyllä .
Mielestäni on äärimmäisen tärkeätä ,  että Suomessa olisi yhä enemmän kognitiotieteilijöitä ,  jotka ymmärtävät syvällisesti hermosolujen biologiaa .
On mahdotonta uskoa ,  että kognitiivisessa tutkimuksessa käytettäisiin oikealla tavalla MEG- ,  EEG- tai fMRI-tekniikoita ilman että tutkijoilla olisi käsitystä siitä ,  mitä he itse asiassa mittaavat .
Olet eräässä haastattelussa ennustanut ,  että 2000-luku tullaan todennäköisesti muistamaan neurobiologian vuosisatana samalla tavalla kuin 1900-lukua voidaan pitää fysiikan vuosisatana .
Aivotutkimus on mennyt viime vuosikymmeninä valtavin harppauksin eteenpäin ,  mm. uusien aivokuvantamismenetelmien käyttöönoton myötä .
Nopean kehityksen vaarana voisi näin äkkiseltään kuitenkin kuvitella olevan tutkimuskentän pirstaloituminen yhä spesifeimmiksi osa-alueiksi ,  jolloin kokonaiskuvan hahmottaminen vaikeutuu .
Itse olet peräänkuuluttanut käsitettä “integratiivinen biologia” .
Selventäisitkö hieman ,  mitä tarkoitat tällä käsitteellä ?
On aina tietysti asioita yksinkertaistavaa väittää ,  että jokin aikakausi on jonkun ”tieteen vuosisata” ,  eikä tieteen eteneminen ylipäätänsäkään kunnioita vuosisatojen rajoja .
Fysiikan historia on erinomainen ennakkotapaus .
Mutta samalla on selvää että useimmat suuret maailmankuvamme murroskaudet ovat osuneet samaan ajankohtaan uusimpien tieteellisten ja teknisten läpimurtojen kanssa .
Ja jotain tällaista on nähdäkseni tapahtumassa biotieteellisen tiedon katalysoimana tälläkin hetkellä .
Biotieteet ovat sovelluksineen kiinteästi yhteydessä arkielämäämme ja siksi ne tulevat todennäköisesti ravistelemaan maailmankuvaamme voimakkaammin kuin esimerkiksi kvanttifysiikan uusimmat teoriat .
Mitä sen sijaan integratiivisen biologian käsitteeseen tulee ,  niin sana integroiminenhan tarkoittaa “koota yhteen” tai “summata” .
Integratiivisen biologian perusajatuksena on ettei ole tieteellisesti erityisen mielekästä tutkia jotain tiettyä yksittäistä molekyyliä sinänsä ,  tai tiettyä yksittäistä solutyyppiä sinänsä ,  täysin irrallisena toimivasta kokonaisuudesta .
Kyseessä on perimmiltään funktionaalinen ajattelutapa ,  ja esimerkiksi moderni - kognitiivinenkin - aivotutkimus edustaa parhaimmillaan juuri tätä .
Kirjasi Hermoston ja käyttäytymisen biologiaa  ( 1985 )  esipuheessa totesit ihmisaivojen toiminnan ymmärtämisen kuuluvan yleissivistyksen piiriin siinä missä “mikä tahansa historiallinen anekdootti tai tunnetun henkilön  ( tai hänen hevosensa )  nimikin” .
Esitit myös valittelusi suomalaisessa kulttuurissa vallitsevasta historiallisesta kahtiajaosta luonnontieteiden ja humanististen tieteiden välillä .
Viime vuosina vastaavia puheenvuoroja on esitetty etenkin ns. kolmannesta kulttuurista käydyn keskustelun yhteydessä .
Kirjan The Third Culture kirjoittaja John Brockman määrittelee kolmannen kulttuurin koostuvan “niistä tiedemiehistä ja ajattelijoista jotka pyrkivät oman tieteellisen tutkimuksensa ja populaarikirjoitustensa kautta vastaamaan uudella tavalla kysymyksiin siitä keitä ja mitä me olemme” .
Löytyykö Suomesta mielestäsi kolmannen kulttuurin mitat täyttävää tieteellistä ajattelua ?
Mitä ihmisaivojen ja -mielen toiminnan ymmärtämiseen tulee ,  niin nähdäkseni kyseessä on aito tiedeyhteisön sisäinen haaste .
Ei ole yksinkertaisesti mahdollista tyytyä sellaiseen ihmisen aivotoiminnan tutkimukseen ,  joka liikkuu pelkästään molekulaarisella tasolla tai pelkästään kognitiivisella tasolla .
Useimmat hedelmällisimmät tutkimusstrategiat rakentuvat ns. top down -ajattelulle ,  eli kun tiedetään miten jokin funktionaalinen systeemi toimii ,  niin sen reunaehtojen avulla voidaan lähteä identifioimaan taustalla vaikuttavia perusmekanismeja .
Muuten olen yhä edelleen samaa mieltä kuin mitä siinä vuoden 1985 kirjallisessa tölväisyssänikin .
Yhä tänäkin päivänä akateemisen yleissivistyksen merkkinä näyttäisi olevan – siis vertauskuvallisesti - historiallisten henkilöiden ja heidän ratsujensa nimien tunteminen .
Sen sijaan tietämättömyyttä esimerkiksi evoluutioteoriasta tai luonnontieteistä ylipäätään ei pidetä yleissivistyksen puutteena .
Hyvin suuri osa yhteiskuntamme päätöksenteosta liittyy biologiaan .
Kaikkein akuutimpien ongelmien ytimessä ovat kysymykset rappeuttavista aivosairauksista ,  terveydestä ja sairauksien ehkäisystä  ( ehkä pikemminkin kuin hoitamisesta )  ekologisista ongelmista jne. Miten demokraattinen yhteiskunta voi tai voisi toimia jos biologia ei kuulu ns. ”yleissivistykseen” ?
Toivoisin että tätä asiaa mietittäisiin perusteellisesti kaikilla yhteiskuntamme tasoilla – niin koululaitoksessa ,  terveydenhuollossa ,  ympäristönsuojelussa ,  kuin energiapolitiikassakin .
Totesit kirjassasi myös ,  että mielen toimintojen selittäminen hermofysiologisten syysuhteiden avulla koetaan usein intuitiivisesti hyvin vastenmielisenä ja jopa suoranaisena pakkopaitana .
Tuloksena on tällöin jonkinlainen “kausaalinen klaustrofobia ,  joka tekee ymmärrettäväksi sen että aivotoiminnan selityksiksi kelpaavat usein mahdollisimman epämääräiset ajatuskulut” .
Brittikollegaltasi Richard Dawkinsilta kysytään kuulemma usein ,  kuinka hän tieteellisenä reduktionistina pystyy edes nousemaan sängystään aamuisin .
Dawkinsin mukaan tämä on hyvin perinteinen humanistinen tapa suhtautua tieteeseen ;  tässä perinteessä katsotaan että reduktionistisiin selitysmalleihin nojautuva tiede on “leikannut enkeleiltä siivet” ,  ja tieteellinen maailmankuva samaistetaan usein nihilismin kanssa .
Mitä itse aivotutkijana vastaisit tällaiseen “humanistiseen” kritiikkiin ?
Lienee rationaalista olettaa ,  että aivotoiminnan ja ihmismielen mekanismien välillä on jokin linkki .
Uskon että jokainen meistä on vakuuttunut tästä ,  ja tämä ajatus on itse asiassa ollut suhteellisen hyväksytty jo aikaisempinakin vuosisatoina .
Miksi meidän pitäisi ajatella tätä yhteyttä jotenkin ihmisyyttämme rajoittavana tai loukkaavana asiana ?
