-
25
.9.1926 .
Valmiin taulun lisäksi näyttelyssä oli esitöinä tehtyjä luonnoksia ,  joita myytiin .
Myynti- sekä pääsylipputulot taiteilija lahjoitti alttaritaulurahastoon .
Maalaus sai erittäin myönteiset arvostelut kaikissa lehdissä  ( Edward Richter ,  Onni Okkonen ,  Signe Tandefelt )  .
Alttaritaulun paikolleen panosta koituvat kustannukset maksoi taitelija .
Kyseessä oli huomattava summa ,  sillä kun taulu kiinnitettiin paikoilleen lokakuun alkupäivinä ,  toi Eero Järnefelt Turun taidemuseon vahtimestari Nygrenin suorittamaan taulun pingottamisen kehykseen .
Se oli erityisen vaativa tehtävä ,  kun kysymyksessä on näin suuri maalaus .
Alttaritaulu eristettiin kylmästä kiviseinästä asbestilevyllä .
Se on taannut maalauksen säilymisen turmeltumattomana aikaisemmin kosteassa ja vaihtuvalämpöisessä tilassa .
Alttaritaulun vihkiäiset pidettiin 9.10.1926 Piispa Koskimiehen suorittaessa vihkimisseremonian .
Professori ja rouva Järnefelt olivat mukana tilaisuudessa .
Epätoivon ja toivon vastavoimat Alttaritaulun sommittelussa on vallitsevana dramaattinen linja vasemmalta ylhäältä oikealle alas .
Se korostaa maalauksen epätoivoista tilannetta .
Mutta taiteilija on halunnut sommittelullaan ilmentää taulun koko ideaa ,  toivoa .
Siksi hän on luonut edelliselle vastavoiman ,  joka syntyy viiden henkilön ryhmästä alkaen veneen vasemmassa reunassa käsiään kohottavasta opetuslapsesta ja päätyen oikeaan reunaan nojaavaan opetuslapseen Jeesuksen vieressä .
Tuomaan airo ja penkki jolla hän istuu ja veneen perä lisäävät linjan voimakkuutta ,  samoin taivaasta Jeesukseen suuntautuva valonsäde .
Eero Sovelius-Sovio Osa II :  Vain tosi on pysyväistä Maalauksen henkilögalleria on mielenkiintoinen .
Se koostuu kahden eri kulttuuripiirin edustajista ,  eteläeurooppalaisista tyypeistä ,  joita on kolme :  peränpitäjä Pietari ,  etualan ruskeakaapuinen hieman kalju opetuslapsi ja ennen mainittu käsiään kohottava henkilö vasemmassa reunassa .
Myös tasaperäinen ,  leveä merivene purjeineen on enemmän eteläeurooppalainen kuin suomalainen .
Jeesus ja kuusi opetuslasta ovat pohjoismaisia tyyppejä .
Koska Eero Järnefelt toimi yliopiston piirustuksen opettajana ,  hän sai siellä opiskelevista taiteilijoista helposti malleja ,  samoin piirussalin naapurissa sijainneelta voimistelulaitokselta .
Filippuksena isännöitsijä ,  Jeesuksella monta mallia Maalauksen idean avainhenkilö ei ole Jeesus ,  kuten voisi olettaa ,  vaan hänen takanaan keulassa seisova Filippus ,  Betsaidan kalastajakylästä kotoisin oleva opetuslapsi .
Filippus ainoana katsoo samaan suuntaan Kristuksen kanssa ja näkee taivaanrannan jo seestyvän .
Koko olemus on jännittynyt ,  kasvoilta voidaan lukea sekä hämmästystä että toivoa .
Taiteilija tutki tarkoin opetuslasten luonnekuvia Raamatusta työhön ryhtyessään .
Filippuksen mallina on ollut isännöitsijä  ( Johannes Gustaf Christian )  Jussi Sibelius .
Järnefelt kuvasi ensimmäisissä luonnoksissa Jeesuksen varhaiskristillisten esikuvien mukaan ilman partaa ,  mutta seurakuntalaisten toivomuksesta lopullisessa työssä perinteisesti parrakkaana .
Hänen mallinaan oli voimistelunopettaja Armas  ( Frisk )  Uusikylä ,  mutta hiukset on maalattu Järnefeltin Laura tyttären  ( Kolehmainen )  tukan mukaan .
Jeesuksen hieman taaksepäin kallistunut vartalo korostaa liikkeen vaikutelmaa .
Olemus on rauhallinen ,  levollinen ,  kasvojen ilme määrätietoinen .
Penkille nostettu vasen jalka antaa tukevan asennon huojuvassa veneessä ja tuo vaihtelua sommitteluun .
Kädet on ojennettu käskevään ,  pysäyttävään asentoon .
Suomi oli saanut sinivalkoiset värit vuonna 1918 .
Nuoressa valtiossa elettiin isänmaallinen innostuksen aikaa .
Oli luontevaa valita nämä värit keskeisen hahmon pukuun .
Valintaan saattoi vaikuttaa myös taiteilijan Pariisissa kokema koti-ikävä .
Hätääntynyt ,  kouristusenomaisesti laidasta pitävä opetuslapsi ,  jonka käteen Filippus on tarttunut ,  osoittaa selvimmin pelkoaan .
Katse ja ojennettu käsivarsi etsivät turvaa Mestarista .
Mallina on ollut italialainen kalastaja .
Hänen vierellään on Tuomas .
Mallina on ollut voimistelulaitoksen ja piirustussalin lämmittäjä-vahtimestari .
Päättäväinen kasvojen ilme kertoo ,  ettei mitään jätetä sattuman varaan .
Tapahtuipa mitä tahansa ,  minä soudan .
Raahelainen Johanneksena Lähinnä Jeesusta on perinteisen pehmeästi kuvattu Johannes ,  joka varauksettomasti turvautuu Mestariinsa .
Hänen mallinaan oli  ( tohtori Levónin poika )  raahelainen voimistelunopettaja Elias Levón .
( Laura Kolehmaisen mukaan Nils Lybeck )  .
Taidemaalari Yrjö Ollila on antanut hahmon veneen oikeaan reunaan nojaavalle henkilölle ,  joka luo kiinteän ,  luottavaisen rauhallisen katseensa Jeesukseen .
Katseiden suunnilla on tässä maalauksessa sommittelullisesti merkittävä sija .
Opetuslapsessa on samaa levollisuutta kuin Mestarissaan .
Perässä istuvia ylempänä seisoessaan hän on ehkä nähnyt Filippuksen tavoin seestyvän taivaanrannan ,  mikä vaikuttaa hänen asennoitumiseensa .
Ruskeapukuinen opetuslapsi ,  joka istuu selin katsojaan ,  on tarttunut epäröiden veneen laitaan ,  kuin ei luottaisi sen suomaan turvaan .
Hän suuntaa vasemman kätensä Jeesukseen turvaa anoen .
Hänen paikkansa on sangen altis veneen reunan yli pärskyvälle vesiryöpyille ,  mikä lisää hänen pelkoaan .
Mallina on italialainen kalastaja .
Pahoinvoivan ,  kalpea ,  miltei makaavaan asentoon taipuneen opetuslapsen mallina oli taiteilija Hjalmar Hagelstam  ( Wenzel Hagelstamin isän serkku )  ,  joka kaatui Karjalan kannaksella vuonna 1941 .
Hän oli tunnettu värikkäistä maisemistaan sekä kukka- ja henkilökuvistaan .
Valkoinen puku tehostaa kasvojen kalpeutta ja pelokkaan hätääntynyttä ilmettä .
Peränpitäjän ,  Pietarin mallina on italialainen kalastaja .
Pietarin koko olemus henkii levollisuutta ja voimaa .
Hänestä voidaan sanoa :  Sinä olet kallio .
Katse on keskittynyt tarkkailemaan purjetta .
On kuin hän ajattelisi :  Peränpitäminen on uskottu minulle ja minulla on myös vastuu kaikista veneessä olijoista .
Viimeisenä ,  äärimmäisenä oikeassa reunassa on kauhun lamaannuttaman ,  kiinteästi kuohuihin tuijottava ,  kalpea opetuslapsi .
Hän vaikuttaa jo kohtalonsa alistuneelta .
Mallina oli taidemaalari Nils Lybeck ,  joka haavoittui vaikeasti II-maailmansodassa ,  eikä jaksanut jatkaa maalarinuraansa enää vuoden 1952 jälkeen .
Taidearvostelut mainitsevat kiittäen herkkyyden ja värien hyvän hallinnan useimmiten palettiveitsellä tehdyistä maalauksista .
Vain tosi on pysyväistä .
Tämä lause on kirjoitettu Eero Järnefeltin hautakiven .
Sanat ilmaisevat oleellisimman niistä pyrkimyksistä ,  jotka ohjasivat taitelijan elämää .
Taiteilijan maalauksia ja erityisesti Raahen kirkon alttaritaulua katsellessa ymmärtää ,  että nämä sanat ovat olleet taitelijan luomistyön taustavoimana ja lujana elämän perustana .
Eero Sovelius-Sovio Korjauksia :  Alttarisyvennys on 90 cm : n syvyinen .
Raahen kirkkoherra ,  jonka nimi esiintyy ennen Heliövaaraa oli Kaaro Hautaniemi ,  joka muutti pois Raahesta 1922 .
Veneen perässä olevan ,  veteen tuijottavan opetuslapsen mallina on ollut Hjalmar Hagelstam .
Puolittain makaavan opetuslapsen mallina on ollut Nils Lybeck .
Korjaukset lisätty 26.3.2012 Lisää tietoa aiheesta jutuissa :  Raahen kirkko Kirkon esite Raahen seurakunta 350 vuotta Taidetakoja Westman Saloisten kirkon alttarikaapit Pietari Brahe Henrik Corte Raahen seurakunta Sivun sisältöä ei päivitetä .
Kuvassa Filippus ,  veneen kokassa oleva opetuslapsi ,  jonka mallina toimi J.G.C .
Sibelius .
Kuva :  Sovelius-Sovion kokoelmat .
DOCEND 1088020716179643594260943184131578224313187 10904
DOCSTART 1088020716179643594260943184131578224313187 10905
Raahenmuseot Tamaran ankkuri .
Kuva :  Kirsti Vähäkangas Museon ankkureitten kertomaa Maineikkaalla purijelaivakauvella seelipaatit ankkuroitu Roskan retille ,  siis jonku matkan päähän varsinaisesta haminasta .
Loppumatka tultiin soutamalla parkaasivenneillä .
Roskan retiä voi hyvällä syyllä tituleerata ankureitten hautuumaaksi ,  ku ankkureita jäi pohojaan millon mistäki syystä .
Paikallinen urheilusukellusseura Mursut on tutkinu monijoita hylykyjä ja nostanu merenpohojasta ankkureita ja vähä muutaki tavaraa .
Mulleijjoo pahasintakaan aikomusta lähtä merta etemmäs kallaan ankkureitten peräsä enkä rupia sukeltelleenkaan .
Täsä kertomuksesa on räntättynä museon ankkureista jotaki kirijatietua ,  jota Raahen museon konservaattori Jouko Turunen täyvensi ,  ku se tietää palijo aataminaikusista roippeista .
Museon eesä asvaltilla komottaa nojollaan komia ankkuri .
Seinälle on pyntätty yks komistus .
Ja sitten museon seinustalla ruuvallin vieresä kommeilee pahasen kokonen ankkuri ja toinen samammoinen on on tällätty rallaajien haitoksi museon ja hopiapajun välliin kentälle nojolleen .
Rautasen Tamaran ankkuri Tamaran ankkuria ei voi olla pongaamatta ,  jos on menosa Raahen museoon vissiitille tai pasteerailee joutenpäiten museon kulumilla .
Ankkurin kylykeen on tällätty plootu ,  josta voi jaamata paatin sekä lahajottajien nimet .
Tamara XI haaksirikkoutu Raahen evustalla vuonna 1922 .
Soli suuri rautanen seelipaatti :  70 metriä pitkä .
Paatti oli alakujaan rakennettu Englannisa vuonna 1876 ja soli ristitty  " Playoneksi "  .
Se kuskas siirtolaisia Uuteen Seelantiin .
Ku vuosisata vaihtu ,  paatti vaihto omistajjaa ja kulukeutu Norijaan .
Sielä sitä entrattiin niin ,  että fregatista tuli parkki .
Vuonna 1913 paatti sai uuven omistajan Luvialta .
Seuraavana vuonna saksalaiset takavarikoi sen .
Vuojesta 1919 silloli nimenä Tamara XI .
Heinäkuusa vuonna 1922 Tamara ajjaa rymmäytti täyvesä suolalastisa karille Hailuovon evustalla .
Tästä päläkästä se pääsi ,  ku paikalle sattu yks englantilainen höyrylaiva ,  joka sai kiskottua sen karilta .
Tamaran keheno tuuri jatku :  syyskuusa samana vuonna se jysähti karille Raahen evustalla ,  ku soli tulosa Kemistä puutavaralastisa .
Aurinko oli paistaa rävöttäny niin kirkkaasti ,  ettei tähystäjä ollu hoksannu Etelä Klupun matalikon reimaria ,  josta pahaksi onneksi puuttu alempi kori .
Törmäyksesä paatin keula nousi yli puoli metriä .
Vettä holovas sissään ,  niin ettei pumppaamisesta ollu mittään hyötyä .
Ei auttanu muu ,  ku laskia pelastusvenneet vesille .
Kaks raahelaista hinnaaja yritti kiskua Tamaraa pois karilta ,  muttei onnistunu .
Ku seuraavina päivinä nousi myrsky ,  nii laiva kallistu ja katkes .
Kettään ei onneksi hukkunu .
Urheilusukellusseura Mursut ja Raahen Meripelastusyhistys nosti rautaparkki Tamaran ankkurin merenpohojasta vuonna 1983 ja kenkkäs sen Raahen kaupungille .
Pointo Oy puhisti ja pintasuojasi ankkurin iliman eestä .
Ankkuri museon seinällä Onni Norio pähkäili yhesä pakinasa museon seinälle kiinnitetyn ankkurin alakuperrää .
Soli tullu siihen tulokseen ,  että ankkuri o löytyny Roskan retiltä .
Yhtenä kesänä joskus hamasa menneisyyvesä K. V. Elomaan puutavarapuulaakin hinnaaja Osmo oli kiskonu isua tukkilauttaa Siikajoelta Raaheen Roskan retille .
Hinnaaja pyssäytettiin ,  ku päätettiin lyhentää hinnausvaijeria ,  joka laahas peräsä haittona .
Ku vaijeria kelattiin ylös ,  nousi pohojasta sen völijysä ankkuri .
Soli ensteksi haalattu Lapaluotoon ja lojunu sielä aikasa ennenku jollaki oli päläkähtäny päähän puhistaa se ja kenkätä museolle .
- Kyllä tuo voi olla ihan mahollista ,  myöntelee konservaattori Jouko Turunen ,  muttei kuitenkaan voi olla ihan vissi ,  ku museolla eijjoo minkäänlaista tokumenttia asiasta .
Turunen arvelee ,  että ankkuri saattas olla peräsin 1700-luvulta .
Kaks pikkusta ankkuria on komistanu museon pihapiiriä iät ja ajat .
- Museolla eijjoo tarkkaa tietua niitten alakuperästä ,  Turunen kertoo ja tuumii ,  että ankkurit vois olla 1800- ja 1900-lukujen vaihteen esineitä .
Kirsti Vähäkangas Lähteet :  Juttu Raahelaisessa 29.3.1981 ,  Onni Norio :  Tarinoita Raahesta ja lähiympäristöstä ,  Jouko Turunen :  Haastattelu Juttu on julkaistu Raahelaisessa 13.12.2006 .
- Sivun sisältöä ei päivitetä .
DOCEND 1088020716179643594260943184131578224313187 10905
DOCSTART 1088020716179643594260943184131578224313187 10906
Muistomerkkejäja patsaita Karin Juvan Tuulta purjeisiin paljastettiin 10.10.1982 .
Kuva :  Kirsti Vähäkangas .
Tuulta purjeisiin kirjaston edessä Raahen pääkirjaston edustalla paljastettiin lokakuussa 1982 taiteilija Kari Juvan veistämä pronssiveistos  " Tuulta purjeisiin "  .
Kaupunki hankki sen kaupunkiuudistusvuoden kunniaksi .
Teos on ensimmäinen kokonaan Raahen kaupungin varoilla hankittu julkinen patsas .
Alunperin Oulun merenkulun muistomerkin suunnittelukilpailuun osallistunut veistosluonnos on toteutettu raahelaiseen  " matalaan ja ihmisläheiseen "  mittakaavaan .
Teos symbolisoi paitsi Raahen ja sen talousalueen maineikasta purjelaivakautta ja laajaa kaupankäyntiä myös alueen nykyistä voimakasta kasvua ja kehitystä .
" Tuulta purjeisiin "  -veistos on taiteilijan sanoin omistettu  " kaikilla maailman merillä purjehtivien raahelaisten suojelussymboliksi "  .
Kari Juva on syntynyt Helsingissä v. 1939 .
Hän on asunut Raahessa ja Pyhäjoella sekä opiskellut Raahen Porvari- ja Kauppakoulussa .
Asuinpaikka vuodesta 1970 Espoo .
Viettää kesiään Pyhäjoella .
Kymmenen neitsyttä "  -seinäreliefi Pyhäjoen kirkossa  " He näkivät Kristuksen "  -reliefi Pyhäjoen seurakuntatalossa  " Pauhalla "  -patsas Pyhäjoen virastotalon edessä Lähteet :  Raahen kaupungin henkilöstölehti Pekan Pooki joulukuussa 1982 ,  Raahen Juttuja / Raahen lukion 2 b-luokka / Teuvo Virtanen v. 1987 ,  opaskurssien luentomuistiinpanot ja Kari Juva Lisätietoja Internet-sivuilta :  http :  /  / www.karijuva.fi http :  /  / www.sculptors.fi / kuvanveistajat / juva / index.htm Sivun sisältöä ei päivitetä .
DOCEND 1088020716179643594260943184131578224313187 10906
DOCSTART 1088020716179643594260943184131578224313187 10907
5247Raahen kirkko Raahen vanha puukirkko paloi perustuksiaan myöten heinäkuun 23. päivänä ja sitä seuraavana yönä vuonna 1908 .
Raahen seurakunta 350 vuotta Raahelainen julkaisi Raahen seurakunnan historiasta kertovan juttusarjan ensimmäisen osan 4.7.2002 .
Osa II julkaistiin 6.7.2002 ja osa III 10.7.2002 .
Juttusarjan julkaisemisesta Raahen Matkailuoppaat ry : n kotisivulla sovittiin 4.7.2002 kirjoittajan kanssa .
Osa I :  Pistäytymisiä seurakunnan historiaan Kolmisen vuotta kaupungin perustamisen jälkeen syntyi 1652 Pietari Brahen toimesta Raahen seurakunta .
Se täyttää 350 vuotta .
Se ei sijoittunut pakanalliselle alueelle nykyisen ruutukaavan ydinosaan ,  vaan vuosisataisen kirkollisen hallintojärjestelmän sisälle .
Jopa aivan uuden seurakunnan vieressä sijaitsi suurta osaa Keski- ja Pohjois-Pohjanmaat käsittäneen Salon emäseurakunnan pääkirkko .
Nämä alueet olivat jo keskiajalta lähtien kuuluneet Turun hiippakunnan pohjoisimpiin osiin .
Tästä valtavasta Salon emäseurakunnasta jo 1500-luvulla erosivat Kalajoki ja Pyhäjoki omiksi seurakunnikseen ,  Siikajoki seuraavan vuosisadan lopulla .
Tällaisen lohkeilemisen seurauksena jäljelle jäi vain suurseurakunnan keskeinen osa .
Sille annettiin 1690 kaksoisseurakunnan asema ja nimi Raahen-Salon kirkkoherrakunta .
Sen pääkirkoksi määrättiin Raahen jo 1650-luvulla rakennettu kaupungin kirkko .
Tätä merkittävää Herran huoneena palvelemista se suoritti sitten 250 vuoden ajan .
Seurakunnan perustaminen oli kallista ja vaikeaa On muistettava ,  että seurakunnan perustaminen aina on ongelmallista ,  varoja kysyvää ,  ja tietysti monin verroin vaivalloisempaa se oli entisinä aikoina .
On rakennettava kirkko ,  pappila ,  hautausmaa ;  perustettava papin ,  lukkarin ,  suntion ym. virat ,  huolehdittava köyhäinhoidosta ,  koulustakin .
Asukkaiden entisestäänkin raskaitten valtion velvoitteiden lisäksi tulivat uuden oman seurakunnan tuomat rasitukset .
Niinpä Salon emäseurakunnan lohkeaminen itsenäiseksi nykyseurakunnaksi kesti satoja vuosia .
Mutta aina kun vain katsottiin mahdolliseksi ,  pyrittiin saamaan oma seurakunta kirkollisten lähipalvelujen turvaamiseksi ,  kirkkomatkojen lyhenemiseksi ja oman alueen identiteetin vahvistamiseksi .
Heti alusta asti kaupunkiseurakuntaan haluttiin liittää maalaisalueita verotulojen lisäämiseksi ja talouden vakiinnuttamiseksi .
Kiista-alueina olivat Pattijoki ja Olkijoki .
Pitkällisten kiistojen ,  anomusten ,  päätösten ja valitusten jälkeen nämä alueet pääosin liitettiin kuninkaan suostumuksella Raahen kaupunkiseurakuntaan kuuluviksi .
Tämä riita on kuin pelikuva nykyiselle kuntaliitosongelmalle jo 1600-luvulla .
Raahen-Salon seurakuntaan kuuluivat kaupunki ,  Savonlahden ,  Palon ,  Pattijoen ja Olkijoen kylät .
Siihen jäi lisäksi jaossa kaksi kappeliseurakuntaa :  Vihanti ja Salo .
Viimeksi mainittua ylläpitivät Salon ja Piehingin kylät  .
Keskiaikainen Salon emäseurakunta typistyi 1600-luvun asutuskehityksen ja siitä johtuneiden seurakuntajakojen seurauksena vain Raahen-Salon kirkkoherrakunnan Salo-kappeliksi .
Emäseurakunnan arvokas kirkko alennettiin Salo-kappelin kirkoksi .
Tämä seinämaalauksiltaan korvaamattoman arvokas merkittävä kirkko paloi 1930 .
Sen paikalla sijaitsee nykyinen Saloisten kirkko  .
Hallinnollisesti kaksoisseurakunta jatkui aina vuoteen 1919 saakka .
Monien hallinnollisten ,  taloudellisten ,  paikallisten kiistojen jälkeen 1900-luvun taitteessa tapahtui viimein hajoaminen nykyisiksi seurakunniksi .
Itsenäistymispaineet varmaan olivat suurimmat Vihannin kappelissa  ,  jonka Raahesta erottivat pitkät välimatkat ,  enimmillään 77 kilometriä .
Suomen senaatti suostui 1896 Vihannin kirkkoherrakunnan syntymiseen .
Saloisten seurakunta sai perustamispäätöksen 1901 ja vihdoin 1909 Pattijoki  .
Näissä päätöksissään senaatti edellytti ,  että jakopäätös toteutettaisiin vasta sitten ,  kun se ei enää loukkaisi kenenkään kirkollisen viranomaisen tai hänen edunsaajansa laillisia oikeuksia .
Käytännössä tämä merkitsi sitä ,  että jako toteutuisi vasta sitten ,  kun Raahen-Salon seurakunnan kirkkoherra luopuisi virastaan tai kuolisi .
Silloinen kirkkoherra Durchman kuoli vasta 1919 ,  joten esimerkiksi Vihanti joutui seurakuntansa perustamispäätöksen toteutumista odottamaan peräti 23 vuotta .
Monta pappilaa ja kappalaisella virkatalo Sain tietää jo vuosia sitten ,  että Raahen vanhan pappilan seinään on kiinnitetty laatta ,  jossa mainitaan talossa asuneet kirkkoherrat .
Nähtyäni laatan hämmästyin suuresti ,  kun siinä mainittiin vain kirkkoherrat Heliövaara ja Orkamaa .
Missä ovat asuneet ikivanhan suuren seurakunnan lukuisat muut kirkkoherrat ?
Entiseen aikaan merkittävä osa pappien palkkausta oli maanviljelyn tuottoa .
Koska papeille oli tarjottava maata ja talo jota viljellä ,  Raahe ei pitkään aikaan tullut kysymykseen .
Saloisten entinen pappila oli laajan Raahen-Salon seurakunnan kirkkoherran virkatalo .
Siellä oli maata 1800-luvulla peräti 650 hehtaaria ,  näistä viljeltyä 100 hehtaaria .
Ne kykenivät elättämään neljä hevosta ja 24 lehmää .
Kappalaisetkin asuivat huomattavasti niukemmin eduin Saloisissa omissa puustelleissaan .
Kaupunkiseurakunnan kappalaiselle rakennettiin 1780-luvulla virkatalo Raaheen .
Se tuhoutui 1810 suurpalossa  .
Uusi pappila rakennettiin Reiponkatu 44 : ään .
Nykyään siellä oleva yksityisen omistama talo on vuosisadan vaihteesta .
Siitä tuli vuoden 1919 seurakuntaratkaisussa Raahen kirkkoherran pappila ja ensimmäisen kirkkoherran O. K. Heliövaaran residenssi .
Jaakko Orkamaa Lähteet :  Raahen tienoon historia I - III ,  Samuli Paulaharju :  Wanha Raahe Osa II :  Raahen vanhan kirkon aika Kirkollisen toiminnan ja seurakuntaelämän keskeinen tapahtuma on jumalanpalvelus .
Maassamme on ollut ja on edelleenkin satoja kirkkoja .
Ne ovat yleisesti arvostettuja merkkirakennuksia ja paikkakunnan tunnuksia .
Kirkot toimivat vuosisatoja lähes ainoina sakraalitiloina .
Vasta myöhemmin tulivat joidenkin säätiöiden tai herätysliikkeiden rukoushuoneet ,  ja vasta maailmansotien jälkeen on rakennettu seurakuntataloja sekä leirikeskuksia .
Pitkän olemassaolonsa aikana Raahen seurakunnalla on ollut kolme kirkkoa tai oikeammin kaksi ja puoli .
Nimittäin heti seurakunnan perustamisen jälkeen toimelias pormestari Henrik Corte määräsi Ristikarista siirrettäväksi saarnahuoneen kaupungin silloiselle torille  .
Nykyinen Rantakatu kulkisi saarnahuoneen ja rannan välissä .
Uuden kirkon kohta valmistuttua saarnahuonetta käytettiin jonkin aikaa maallisemmissa tehtävissä mm. tullin tyyssijana .
Kunnioittavat ajatuksemme kohdistuvat Raahen vanhaan kirkkoon ,  joka läpi kahden ja puolen vuosisadan jakoi kaupungin ja kaupunkilaisten kohtalot .
Se nimitettiin Raahen-Salon seurakunnan perustamista seuraavana vuotena ,  ja se lienee valmistunut muutaman vuoden kuluttua .
Joitakin aikoja myöhemmin kirkko varustettiin tornilla ,  josta merenkulkijat saivat tarkoituksenmukaisen maamerkin .
Mieleeni ei tule Oulun ja Kokkolan välisellä rannikkoviivalla korkeampaa paikkaa kuin Raahen kirkonmäki  " Katajikkomäeksi "  ennen kutsuttu .
Tähän paikkakunnan pinnanmuodostuksen kohoumaan sijoitettiin tuo arvokas kirkko ,  josta meille on säilynyt joukko valokuvia sekä sisältä että ulkoa .
Pietari Brahelta tammi saarnastuoliin Alusta lähtien kirkko oli kaupunkilaisten huomion ja rakkauden kohteena .
Sen esineistöä ja koristeita varustettiin lahjoituksin .
Itse Pietari Brahe lähetti Ruotsista tammea ,  josta mm. saarnatuoli valmistettiin .
Hän lahjoitti myös kirkonkellon ja pormestari Corte pienet posetiiviurut .
Hyvät porvarit kustansivat tavaraa kynttiläkruunuista koriste-esineihin .
Pyhät kuvat kaunistivat omaperäisesti vanhaa kirkkoa .
Ne olivat Mikael Baltin veistämiä ja kirkkaasti maalaamia puuveistoksia kuvaten raamatunhistorian tapahtumia ,  pyhiä henkilöitä ,  mutta myös paholaisia ja mielikuvitusolioita .
Näitä veistoksia ja kirkon hartaita maalauksia riippui seinillä suuret alat peittäen .
Raahessa syntyi 1800-luvun loppupuolella kirkon kuvariita .
Uusi sukupolvi vaati nämä eloisat ,  naivistiset ,  barokkivaikutteiset veistokset poistettavaksi .
Ne jäivät heitteille tapuliin varastoituina ja säästyivät arvokkaina muistoina jälkimaailmalle kirkon palossa  .
Suurimpaan alennustilaansa Raahen kirkko joutui isonvihan aikana .
Venäläismiehityksestä vapauduttaessa 1721 kirkko oli täynnä hevosenlantaa ,  linnut pesivät siellä ja käärmeet luikertelivat lattiankoloissa .
Suurin ponnistuksin kirkko saatiin kohennetuksi Herran huoneeksi .
Pääosan kaupunkia tuhonneesta palosta 1810 kirkko säästyi kuin Jumalan varjeluksessa .
Tulivyöry seisahtui ns. Himangan tontille ,  jonka talo ei tuhoutunut .
Väliin jäi myös kirkkoaukio ja Kirkkokatu .
Raahen vanha kirkko koki pitkänä elinaikana eri aikakausien tavat ja makusuuntaukset .
Kauan naiset ja miehet istuivat eri puolilla keskikäytävää .
Kirkkojärjestykseen kuului tarkkailla ,  missä kunkin tuli arvonsa mukaan istua .
Toisin kuin nykyään etumaisia paikkoja arvostettiin ja tavoiteltiin .
Niissä istuivat pormestari ,  raatimiehet sekä yleensä kirkollinen ja maallinen virkavalta .
Kaupungin merkittävimmälle laivanvarustajasuvulle Soveliuksille kuului 6 : s penkki .
Arvostetut vainajat haudattiin lattian alle Erityisen arvokkaat vainajat saivat viimeisen leposijansa kirkon lattialankkujen alla ,  jos oli varaa ostaa kallis hautapaikka .
Vähitellen jo tilakysymyksenkin vuoksi lattian alle hautaaminen väheni ja Raahessa se päättyi 1700-luvun puolivälissä .
Kirkkotarhasta tuli uusi hautausalue .
Arvokkaimmat paikat sijaitsivat kirkkoa lähinnä .
Kun vanha hautausmaa kirkkotarhassa täyttyi ,  1800-luvun toiselta vuosikymmeneltä lähtien vainajille paikka osoitettiin Haaralasta  .
Vanhaa kirkkoa ehostettiin ja kunnostettiin useaan kertaan läpi vuosikymmenten .
Isonvihan jälkeen valtakunnallisen avun turvin ostettiin kaksi kelloa ja kynttiläkruunua .
Vuonna 1746 kirkko valkaistiin ja koristemaalattiin .
Samassa yhteydessä myöhemmin kirkkoa laudoitettiin .
Sitten yhdentoista vuoden kuluttua kirkon tervauksesta se punamullattiin .
Ikkunat laajennettiin 1800-luvulle tultaessa pyörökaarisiksi ,  ja myös ovet saivat ilmeisesti uuden muodon .
Saman vuosisadan alkupuolella temppeli vuorattiin laudoilla .
Korjaukset ja ehostukset aiheuttivat vaikeita kustannuskiistoja kaupungin porvarien ja ympäristön talonpoikien kesken .
Loppupuolella 1700-lukua kirkko sai uudet urut ,  ja niiden käytyä korjauskelvottomiksi Frederik Sovelius lahjoitti 1876 Herran huoneeseen entistä paremmat urut .
Tuli tuhosi heinäkuussa 1908 Heinäkuun 23. päivän iltana ja sitä seuraavana suviyönä 1908 ilmeisesti urkuparvelta syttynyt tulipalo suuresti roihuten tuhosi tämän kirkkotaiteellisesti ja kaupunkihistoriallisesti korvaamattoman arvokkaan temppelin .
Senaikaisella palokalustolla ja tulentorjuntamenetelmällä ei edes osaa kirkosta ollut pelastettavissa ,  vaan se paloi perustuksiaan myöten .
Vielä liki puoli vuosisataa myöhemmin kuulin lapsena kerrottavan seikkoja tästä aikansa todellisesta mediatapahtumasta .
Tulipalot keräsivät ennen paljon kansaa paikalle ,  saati kirkon roihu .
Ainakin yksi raahelainen vielä muistaa tämän katastrofin :  Paul Sovio oli kolme päivää aikaisemmin neljä vuotta täytettyään nähnyt kesäasunnolta tulenloimut ja käynyt seuraavana päivänä palopaikalla .
Lapsen mieleen olivat jääneet kirkonmäellä kiemurrelleet paloletkut .
Tämä suuronnettomuus antoi sysäyksen perustaa Raahen maineikas VPK  .
Vajaan neljän vuoden kuluttua paikalle oli kohonnut uusi kivikirkko .
Rakennusaine on Raahen omista rantakallioista louhittua ikigraniittia .
Tällä merkittävän kirkkoarkkitehti Josef Stenbäckin luomuksella on myös merkkivuosi :  se tuli kevättalvella  ( v .
2002 )  90 vuoden ikään .
Jaakko Orkamaa Lähteet :  Raahen tienoon historia I - III ,  Samuli Paulaharju :  Wanha Raahe Osa III :  Paikallisia pappeja ja muita kirkonmiehiä Entiseen aikaan kirkon vaikutus sekä yhteiskuntaan että yksilöön oli huomattavasti tuntuvampaa kuin nykyään ,  vaikka edelleen kirkon ja seurakunnan merkitys on kiistaton .
Pappien asema oli arvostettu ja monin tavoin suojattu .
Hengenmies saattoi olla ainoa oppinut paikkakunnalla ,  ja hänen kosketuksensa kansaan läheisempi kuin maallisen virkamiehen .
Hän tapasi seurakuntalaisiaan kirkon eri toimituksissa ihmisen elinkaaren aikana syntymästä kuolemaan .
Papit huolehtivat kansan opetuksesta ja yleensäkin sivistyksen levittämisestä .
Pappilasta monen uudistukset levisivät kansan keskuuteen .
Toistuvat lääninrovastin ja piispan tarkastukset valvoivat seurakuntaelämän tasoa .
Oman aateliston puuttuminen ja aluksi porvariston suhteellinen vähyys vahvisti papiston arvovaltaa .
Jonkinlaista esidemokratiaa toteutettiin papin vaalissa .
Kaupungin porvarit ja maaseudun talonpojat olivat äänioikeutettuja ,  jota vaille jäivät käsityöläiset ,  päivätöiden tekijät ja yleensä työväestö .
Eniten ääniä saanut ei läheskään aina tullut valituksi ,  vaan lopulliseen nimitykseen saattoivat vaikuttaa tuomiokapituli ,  piispa ,  maaherra ,  jopa hallitsija .
Niinpä kun tienoon kuuluisin pappismies itse Fredrik Gabriel Hedberg saarnasi vaalia Salon-Raahen kirkkoherraksi tammikuulla 1851 ,  hän sai enimmät äänet ,  mutta virkaan nimitettiin toinen hakija .
Monesti Pohjois-Pohjamaan papit olivat kotoperäisiä ,  jopa kuningas 1675 oli luvannut heille syntyperäoikeuden Pohjanmaan virkoihin .
Raahen saarnastuolista ovat sanaa selittäneet useat oman kaupungin kasvatit .
Neljä viimeistä kirkkoherraa ovat raahelaisia tai aivan läheltä ,  Pyhäjoelta .
Kirkkoherra johtaa ja määrää ,  mutta myös vastaa seurakunnasta .
Raahessa on tätä virkaa hallinnut 350 vuoden aikana kolmisenkymmentä pappismiestä .
Kun mukaan luetaan kappalaiset ja ylimääräiset papit ,  seurakuntaa on palvellut liki sata hengenmiestä .
Tuosta suuresta joukosta valitsin vain kaksi esille .
Pedagogi Peitzius ja apupappina omituinen poika Molemmin puolin 1700-luvulle vaihtumista Raahessa vaikutti ensin kappalaisena ja sitten kirkkoherrana Martinus Peitzius  .
Häntä raahelaiset arvostivat myös pedagogina .
Hänen aikanaan Raahe sai uuden kouluntupansa kirkon pohjoispuolelle sitä vastapäätä .
Siellä koulu sijaitsi vuoteen 1908 ,  jolloin se paloi kirkon mukana .
Peitzius ansioitui historiantutkijana ja -kirjoittajana .
Hän keräsi muistitietoa seurakuntansa ja koko Pohjanmaan kirkollisista oloista ,  tutki pergamentille laadittua historiaa edellisiltä vuosisadoilta ja täydensi tietoja muista lähteistä ,  mm. edeltäjältään .
Näin hän kokosi tärkeitä aineksia kotiseudun ja maakunnankin historian rakentamiseksi .
Myöhempi tutkimus on käyttänyt Petziuksen historiantietoja hyväkseen ja todennut ne taitavasti laadituiksi ja paikkansa pitäviksi .
Apulaispapikseen kirkkoherra Peitzius sai poikansa Gabrielin  .
Hän täydensi isänsä historiankokoelmia ,  tutki ja kirjoitti lisää .
Elinaikanaan hän ei saanut ymmärrystä osakseen .
Gabriel Peitziusta monet pitivät omituisena ,  ja aikalaisten asenteet heijastuivat hänen virkauraansa :  hän jäi tilapäiseksi apulaispapiksi , eikä häntä nimitetty kappalaiseksi saati kirkkoherraksi .
Tämä väärinymmärretty hengenmies oli leveäharteinen ja erittäin vahva .
Hänen kerrotaan Ruotsissa nostaneen kestiikievarista annetun kelvottoman hevosen kuin lampaan rekeen ja työntäneen niin hevosta kuin rekeäkin portista ulos ja edelleen jyrkän mäen päälle .
Valtiomies ja historiantutkija Stenbäck Toinen Raahen merkittävä kirkkoherra oli Thomas Stenbäck  .
Tämä voimakasluontoinen ,  viitseliäs ja valistunut pappi oli kiinnostunut yhteiskunnallisista asioista ja historiasta .
Hän kirjoitti Salon ja Raahen kaupungin menneisyydestä sekä silloisista oloista lähtien isonvihan koettelemuksista jatkaen kuvauksella maanviljelyksestä ,  tervanpoltosta ,  kaupasta ja merenkulusta .
Raahen virallisen historian II osa vetoaa useaan otteeseen Stenbäckin tietoihin .
Hän edusti säätyään ja asuinseutuaan Ruotsin valtionpäivällä ,  joita Stenbäck askarrutti kappalaisten ja lukkarien aseman kohentamisella .
Stenbäck ei tyytynyt vain historiaan ,  vaan sen ja valtiopäiväedustuksen lisäksi hän hoiti kirkkoherran virkaansa uutterasti ja määrätietoisesti tehostaen koulujen toimintaa pedagogista kinkereihin ja rippikouluun .
Kasvatuksellisesti hän painotti jo tuolloin ,  että lasta tuli opettaa tämän äidinkielellä korostaen näin oppimisen ymmärtämistä .
Järjestyksentajuisena miehenä Stenbäck edisti kirkollista toimintaa sekä hallinnollisesti että opetuksellisesti .
Lopuksi mainitsen ,  että historiamme merkittävä muutos ,  säätykierto ,  joka alkoi 1800-luvun toisella puoliskolla ,  peilautuu selvästi Raahen papistossa .
Kaupungin kirkkoherrat ja apulasipapeistakin paria poikkeusta lukuun ottamatta kaikki ovat nimeltään vierasperäisiä ,  kuten Cajanus ,  Törnudd ,  Borg .
Mutta jokainen viimeisen seurakuntajaon jälkeinen ,  itsenäisyysajan kirkkoherra on suomenniminen :  Heliövaara ,  Orkamaa ,  Permi ,  Silvola ,  Määttä .
Oppilaat hukassa ja papin lapset pahimmat Kirkollisessa toiminnassakin ilmenevät inhimilliset piirteet .
Pari koomista tapausta aikojen takaa Raahen seurakunnasta :  - Piispa Terseruksen pitäessä 1660-luvun alussa tarkastustaan Raahen pedagogiossa opettajat eivät tienneet edes oppilaiden lukumäärää .
Toinen muisti heitä ollen kymmenen ,  toinen viisitoista .
Kun piistä lähetti hakemaan oppilaita pitkin kaupunkia ,  heitä löytyi vain kuusi .
Vielä lohduttomampaa kerrottavaa tarkastajalla oli Kajaanin koulusta ,  jossa opettajan kehnouden vuoksi oppilaat häipyneet muualle .
Lintsaaminen tuntuu olleen tuttua jo kolme sataa vuotta ennen nykyistä peruskoulua .
- Piispa Robert Valenti Frosterus tarkasti Raahen-Salon kirkkoherrakuntaa 1856 .
Papiston ja seurakuntalaisten välit piispa Frosterus totesi hyväksi .
Ainoan valituksen teki Salon kappelin talonpoika Matti Tokola .
Hänen mukaansa seurakunnan pappi ei saisi enää hankkia lapsia ,  koska hän kohtelee heitä huonosti .
Pappi ,  jonka nimeä pöytäkirja ei mainitse ,  antoi asiasta selvityksen piispalle ,  joka hyväksyi sen .
- Ne papin lapset ,  sanotaanhan ,  että ne ovat pahimmat .
Jaakko Orkamaa Lähteet :  Raahen tienoon historia I-III ja Samuli Paulaharjun Vanha Raahe .
Raahen kirkko täytti kevättalvella  ( v .
2002 )  90 vuotta .
Graniitti on louhittu Raahen omista rantakallioista .
Lisää tietoa aiheesta mm. jutuissa :  Raahen kirkko Taidetakoja Westman Saloisten kirkon alttarikaapit Pietari Brahe Henrik Corte Raahen palo v. 1810 Raahen seurakunta Sivun sisältöä ei päivitetä .
DOCEND 1088020716179643594260943184131578224313187 10907
DOCSTART 1088020716179643594260943184131578224313187 10908
249fKotikirkkomme Pattijoen kirkko .
Kuva :  Kirsti Vähäkangas Pattijoen pyhättö Pietarinmäellä Stenbäckin tunnelmaa ja yksityiskohtia Pattijoki kuului vuoteen 1690 laajaan Salon emäseurakuntaan ,  jonka pääpaikka oli nykyinen Saloinen .
Vuonna 1690 muodostettiin uusi Raahe-Salon kirkkoherrakunta ,  johon kuuluivat Raahen kaupunki kaupunkiseurakuntana ja Pattijoen ,  Olkijoen ,  Palon ja Savolahden kylät maalaisseurakuntana .
Maalaisseurakunnalle annettiin nimeksi Salon emäseurakunta ja se sai osuuden kaupungin kirkkoon ja hautausmaahan .
Raahen kirkon palo vuonna 1908 vaikutti itsenäisen Pattijoen seurakunnan syntyyn .
Senaatti teki vuonna 1909 päätöksen ,  että Raahe-Salon kirkkoherrakunta oli jaettava kahteen ,  Pattijoen ja Raahen keisarilliseen kirkkoherrakuntaan .
Pattijokiset vapautettiin samalla kaupungin kirkon rakentamisesta ,  mutta velvoitettiin rakentamaan oma kirkko .
Kirkkoherrakunnan virallinen jako tapahtui vasta vuonna 1919 ,  kun yhteisen kirkkoherrakunnan kirkkoherra K. F. Durchman kuoli .
Silloisten säännösten mukaan kirkollisten palkannauttijain oikeuksia ei voitu loukata .
Seurakunta sai virallisesti Pattijoki-nimen vuonna 1920 .
Stenbäck suunnitteli kirkon Useiden kirkonkokousten ja äänestysten jälkeen pattijokiset päättivät ,  että kirkko rakennetaan Pietarinmäelle .
Kirkon tontti on osaksi kirkkoherran virkatalon maalla ,  osaksi Raution tilan maalla .
Mäki on kauttaaltaan järeätä kivisoraa ja kalliota ,  siksi sitä pidettiin sopivana kirkon paikkana .
Kirkko päätettiin rakentaa kummulle ,  jolle oli pystytetty vuoden 1808 sodassa kaatuneiden sotilaiden muistomerkki .
Arkkitehti Josef Stenbäck ,  joka oli suunnitellut Raahen kirkon ,  lupautui kirkontekoon myös Pattijoelle .
Rakennustyöt aloitettiin toukokuussa 1911 .
Seinämuurit valettiin betonista ja katto valmistettiin betonipaanuista .
Betoni oli tuolloin uusi rakennusmateriaali ja joku pattijokinen olikin epäillyt ,  ettei moisesta lillingistä voi mitään pysyvää tulla .
Pattijoen kirkko vihittiin käyttöön adventtisunnuntaina ,  joulukuun kahdeksas päivä vuonna 1912 .
Vihkimisen toimitti piispa Koskimies .
Kirkkoon saapui niin paljon ihmisiä ,  etteivät kaikki mahtuneet kerralla sisään ,  vaan iltapäivällä oli järjestettävä toinen jumalanpalvelus .
Kirkkossa on 250 istumapaikkaa .
Aluksi kirkkoa lämmitettiin kahdella kamiinalla ,  jotka oli laitettu kirkon vasemmalle seinustalle .
Niiden välissä oli puulaatikko .
- Muistan vielä itsekin ,  kun suntio kävi lisäämässä puita kamiinaan kesken jumalanpalveluksen ,  seurakunnan entinen talouspäällikkö Liisa Ingerttilä naurahtaa .
- Keskuslämmitys asennettiin vuonna 1957 ,  hän lisää .
Kirkko sai sähköt 1920-luvun lopulla .
Ingerttilä on kerännyt tietoa kirkon vaiheista virkavuosinaan .
Tallessa on esimerkiksi arkkitehti Stenbäckin kirje ,  jossa hän neuvoo miten uuneja tulee lämmittää :   " Kylmällä ilmalla saattaa usein savujohdoissa olla paksulta kuuraa ,  ja se on välttämättä ensin sulatettava pois .
Siihen kuluu jonkun verran aikaa - toisinaan puoli tuntia ,  jopa enemmänkin .
Kirjeessään hän on vakuuttunut ,  että uunit toimivat moitteettomasti ,  jos niitä lämmitetään hänen ohjeidensa mukaan .
Paras keino nokeentuneiden seinien puhdistamiseen on ,  että niitä hangataan pehmeällä ,  pari päivää vanhalla ,  veteen leivotulla leivällä .
Kirkon kauniit koristeet Alttaritaulu on tyrolilainen kullattu puuveistos  " Vapahtaja ristillä "  .
Kirkon etuosan ikkunaa koristaa lasimaalaus  " Ylösnousemus "  .
Sen on suunnitellut liminkalainen taiteilija Matti Lampi .
Taideteoksen aihe on saatu virrestä Kirkasta oi Kristus meille 1894 virsikirjan mukaan .
Siinä henkilö ,  ei mies eikä nainen ,  katsoo iäisyyteen .
Lasimaalauksen lahjoitti vuonna 1983 Pattijoella syntynyt opettaja Aili Kastelli .
Puiset kattokruunut ovat itsensä Stenbäckin suunnittelemat ja ne ovat samanlaiset kuin maailman suurimmassa puukirkossa Kerimäellä .
Alkujaan niissä poltettiin talikynttilöitä niin kuin seinälampeteissakin .
Seurakunta sai vuonna 1962 Heikki Tuohinnolta lahjoituksena kristallikruunun .
Tuolloin alkuperäiset puiset kynttiläkruunut vietiin vintille varastoon .
Varastosta kruunut  " pelastettiin "  ensiksi seurakuntatalon laajennuksen yhteydessä uuteen seurakuntasaliin vuonna 1989 .
Raahen museon konservaattori Jouko Turunen korjasi ja puhdisti ne .
- Arkkitehti Erkki Kiisken suunnitteleman uusimman peruskorjauksen aikana vuonna 1998 puiset kattokruunut sähköistettiin ja palautettiin kirkkoon ,  Ingerttilä kertoo tyytyväisenä ja lisää ,  että kristallikruunu siirrettiin valaisemaan sakastia .
Kirkon seinille laitettiin kaksitoista puista kynttelikköä ,  jotka on tehty alkuperäisten mukaan ja sähköistetty .
Alkuperäiset lähetyslippaat ovat säilyneet omilla paikoillaan ovenpielissä .
Ne toimivat varainhankinnassa samalla tavalla kuin vaivaisukot .
Raahelaisen taidetakoja Adolf Fredrik Westmanin takomat kyntteliköt ,  jotka hankittiin kirkon rakentamisen yhteydessä ,  ovat edelleen käytössä .
A-malliset kyntteliköt ikkunoilla on saatu lahjana Vårgordan kummikunnalta .
Missioklupi lahjoitti vuonna 1987 lähetyskynttelikön ,  joka seisoo kirkon etuosassa .
Kirkon takaseinälle kiinnitetty vihkiryijy on saatu lahjoituksena Pattijoen maa- ja kotiseutunaisilta vuonna 1957 .
Pattijoen kirkossa saarnastuoli on seurakunnan näkökulmasta katsottuna oikealla puolella ,  vasemmalla puolella on lukupulpetti .
- Mutta saarnastuolihan on väärällä puolella ,  kommentoin .
- Minusta taas tuntuu ,  että muissa kirkoissa se on väärällä puolella ,  vastaa Ingerttilä ,  joka on asunut Pattijoella koko ikänsä ja tottunut tähän järjestykseen .
Alkuperäinen tunnelma takaisin Viimeisimmän remontin aikana vuonna 1998 Pattijoen kirkon sisäilme palautettiin mahdollisimman lähelle Stenbäckin suunnitelmia .
Edellinen ,  vuonna 1970 tehty sisäremontti oli tuonut seinäpintoihin aikakautensa painavat värisävyt ja synteettiset maalityypit .
Nyt otettiin käyttöön vanha kalkkimaalaustapa .
Stenbäckin 90 vuotta sitten luomat koristeaiheet ja hillityt ristiornamentit ovat nyt ennallaan .
Suunnittelutyössä käytettiin useiden asiantuntijoiden apua .
Mukana työssä olivat :  historiallisten rakennusten korjaustöihin perehtynyt arkkitehti Weikko Kotila ,  arkkitehti Katja Aaltonen ja maalarimestari Kalevi Järvinen .
Arkkitehti Martti Jokinen Museovirastosta varmisti ,  että suunnittelussa tehtiin oikeita päätöksiä .
Rakennuksen pitkän historian mukanaan tuomat muutokset ovat toki nähtävissä .
Esimerkiksi alttariseinän yläosan syvennyksessä on risti .
Siinä olivat urut vuosisadan alkupuolella .
Vuonna 1945 ne siirrettiin lehterille .
Velj .
Tuomi valmisti vuonna 1977 nykyisin käytössä olevat yksitoistakertaiset mekaaniset urut .
Lehterin uudet penkit ovat erilaiset kuin alakerran vanhat penkit .
Lehterin lattia porrastettiin ja urkuja nostettiin .
- Lehteristä tuli remontissa hyvä .
Nyt täältä näkee alttarillekin ,  Ingerttilä vertailee .
Kirkon etuosaan saatiin lisää tilaa poistamalla ensimmäinen penkkirivi .
Myös kirkon ulkoseinien väri on nyt mahdollisimman lähellä alkuperäistä värisävyä .
- Kun kirkko tätä ennen maalattiin ,  maalarit valitsivat kiireessä liian keltaisen värin .
Seurakuntalaiset olivat ehtineet tottua siihen ajan myötä ,  Ingerttilä selvittää ja kertoo ,  että nyt sitten ihmeteltiin kirkon vaaleutta .
Marian hautausmaa Ennen vuotta 1914 pattijokiset vainajat haudattiin Raahen Haaralaan .
Kirkon läheisyydessä olevaa hautausmaata kutsutaan Marian hautausmaaksi .
Ajan tavan mukaan hautausmaa nimettiin ensimmäisen sinne haudatun vainajan mukaan ,  tässä tapauksessa otettiin käyttöön emäntä Maria Tuohinnon etunimi .
Vanha hautausmaa rakennettiin taksvärkkityönä .
Talojen osuudet määrättiin samoilla perusteilla kuin papin palkka .
Uusi hautausmaa ,  Lepomaa ,  otettiin käyttöön lokakuussa 1931 .
Kirsti Vähäkangas Lähteet :  Pietarin Sanomat joulukuu 2002 ,  Raahen seurakunnan kotisivu  ,  Liisa Ingerttilä :  Asiakirjat ja haastattelu Juttu on julkaistu Raahelaisessa 24.8.2005 - Sivun sisältöä ei päivitetä .
DOCEND 1088020716179643594260943184131578224313187 10908
DOCSTART 1088020716179643594260943184131578224313187 10909
2606Kotikirkkomme Saloisten kirkko ja tapuli .
Kuva :  Kirsti Vähäkangas Saloisten Kaikkien Pyhien kirkko Seurakunnan keskus keskiajalta tähän päivään Saloisten seurakunnan historia ulottuu keskiajalle laajaan Salon emäpitäjään .
Samalla alueella toimii nykyisin noin 50 seurakuntaa Hailuotoa ,  Suomussalmea ,  Kuhmoa ja Kalajokea myöten .
Salon pitäjä mainitaan ensimmäisen kerran kuningas Maunu Eerikinpojan kymmenyskirjeessä vuonna 1329 .
Pyhän Olavin kirkko Tukipilarikirkko oli rakennettu 1490-luvun loppupuolella Kirkkoluodolle ja siirretty uudelle paikalle 1620-luvulla .
Sen upeat seinämaalaukset olivat peräisin vuodelta 1641 .
Kirkkosalin seiniä koristivat Jeesuksen elämän päätapahtumat kronologisessa järjestyksessä .
Eteläseinän aloitti Jeesuksen syntymä .
Itäseinän päätti Pyhän Hengen vuodatus .
Myös päädyt ja katto oli koristeltu maalauksilla .
Kirkkoherra Tuomo Matala kertoo ,  että Salon nimikkopyhimys oli Pyhä Olavi .
Kirkoilla oli keskiajalla oma nimikkopyhimyksensä ,  jonka suojelukseen kirkko ja seurakunta erityisesti suljettiin .
Olavi Haraldinpoika oli Norjan kuningas ja kristinuskoon kääntynyt viikinki .
Olavi joutui pakenemaan Novgorodiin Knuut Suuren hyökätessä Norjaan 1028 .
Hän yritti päästä takaisin valtaan ruotsalaisten avulla ,  mutta kaatui taistelussa vuonna 1030 .
Hänestä tuli Norjan kansallispyhimys ,  jota kunnioitettiin muuallakin Pohjolassa .
Heinäkuinen Olavin päivä oli tärkeä kirkko- ja markkinapäivä Saloisten alueella .
Vain kymmenkunta seurakuntalaista oli saapunut jumalanpalvelukseen loppiaisena 1930 .
Tämä jäi viimeiseksi jumalanpalvelukseksi vanhassa kirkossa .
Tuli oli syttynyt kaminan savutorvesta ja eteni nopeasti .
Kaikki sammutusyritykset olivat turhia .
Palavasta kirkosta onnistuttiin pelastamaan irtaimistoa ,  mukana keskiaikaiset puuveistokset ja alttarin puinen triumfikrusifiksi ,  jonka haudankaivaja Pietari Korpela syöksyi pelastamaan viime tingassa .
Kirkko oli täynnä savua ja kattorakenteet alkoivat jo putoilla ,  kun Korpela kiipesi vielä alttarille ja sai riuhdottua veistoksen irti .
Onneksi keskiaikaiset Neitsyt Marian ja Pyhän Olavin alttarikaapit olivat palon sattuessa Helsingissä kirkkonäyttelyssä ja näin pelastuivat .
Urkuja ei ehditty pelastaa .
Kaikkien Pyhien kirkko Saloistelaiset päättivät ryhtyä uuden kirkon rakentamiseen mahdollisimman nopeasti .
Rakennustoimikunta pisti töpinäksi ja esitteli kirkkovaltuustolle jo huhtikuun loppupuolella rakennusmestari Juho Karvosen laatimat piirustukset .
Karvonen ehdotti rakennusmateriaaliksi sementtitiiltä .
Muuten kirkosta tuli aikalailla vanhan kirkon tyylinen .
Kirkko rakennettiin entiselle paikalle entisen kirkon levyisenä .
Kuoripäähän tuli pari metriä lisää pituutta vanhaan kirkkoon verrattuna .
Kirkon pystykatto ja seinät torneineen rakennettiin tiilestä .
Uuteen kirkkoon tuli keskuslämmitys ja sähkövalot .
Kirkkoon mahtuu noin 300 henkeä .
Kirkon rakentamista rahoitettiin monin tavoin .
Seurakunta myi metsää ja käytti omasta metsästä hakattua puutavaraa rakennukseen .
Saloisten kylillä perustettiin työ- ja ompeluseuroja .
Niiden tuotokset kaupattiin myyjäisissä ,  joissa esitettiin usein myös ohjelmaa ,  esimerkiksi kuoro- tai yhteislaulua ,  puheita ja esitelmiä .
Seurakuntalaiset osallistuivat rakennustöihin .
Jokaisessa Suomen evankelisluterilaisessa seurakunnassa kerättiin kolehti tähän tarkoitukseen .
Opetusministeriön luvalla järjestettiin julkinen rahankeräys koko maassa vuonna 1930 .
Suuri osa rakennuskustannuksista katettiin lainavaroin .
Tulipalosta oli kulunut melkein tunnilleen kaksi vuotta ja kymmenen kuukautta ,  kun uuden kirkon ovet aukesivat ensi kertaa jumalanpalvelukseen pyhäinmiesten päivänä ,  marraskuun kuudes päivä vuonna 1932 .
Käyttöönottopäivän perusteella piispa Koskimies vihki kirkon  " Kaikkien Pyhien kirkoksi "  .
- Voidaan puhua myös Pyhän Olavin kirkosta ,  koska uusi kirkko rakennettiin entisen paikalle ja uudessa kirkossa on esineellisiä jäänteitä palaneesta kirkosta ,  Matala täsmentää .
Arvokkaat alttarikaapit Neitsyt Marian ja Pyhän Olavin alttarikaapit on valmistettu Lyypekissä 1430-luvulla .
Mirja-Liisa Waismaa-Pietarila Museovirastosta konservoi alttarikaapit vuonna 2000 .
Lisäksi kirkossa on ollut apostolien Pietarin ja Paavalin alttarikaappi .
Aikojen saatossa kaappi on tuhoutunut ,  mutta apostolien patsaat kaunistavat kirkkoa edelleenkin .
Keskiajalla alttarikaappien ovet olivat kiinni suurimman osan vuodesta .
Olavin päivän aattona ovet avattiin ja seurakuntalaiset saivat ihailla pyhimyksen patsasta .
Neitsyt Marian alttarikaappi oli käytössä Maria-juhlien aikana .
- Nykyisin alttarikaapit ovat korvaamattomia kulttuuri- ja taidehistoriallisia aarteita .
Ne edustavat Pohjanmaalle keskiajalla tuotua kirkkotaidetta parhaimmillaan ,  Matala korostaa .
Ne ovat myös uskon ja rakkauden ilmausta omalta ajaltaan .
Keskelle alttaripäätyä sijoitettiin vanhan kirkon palosta pelastettu krusifiksi .
Sen kummallekin puolelle hankittiin taiteilija Onni Ojan suunnittelema lasimaalaus .
Vasemmalla puolella  " Piinattu-nöyryytetty "  -teoksessa taiteilija korostaa sommitelman lohduttomuutta taustan terävillä väreillä sekä ylhäällä hyökkäävillä korpeilla ja alhaalla raivokkaalla koiralla .
Oikealla puolella  " Vapautettu " -teos loihtii esiin päinvastaisia tunnelmia ,  joita lisäävät ylhäällä valkoinen kyyhky ja alhaalla lammas .
Lasimaalauksessa Jeesus astuu tuuliseen ,  raikkaaseen aamuun hautaholvin aukosta .
Teokset hankittiin vuonna 1979 Nanni  ( Pietari Korpelan sisar )  ,  Martta ja Hugo Heickelin lahjoittamilla varoilla .
Niiden toteutuksesta vastasi lasiliike S. Wuorio .
Alttarikaappien ja krusifiksin lisäksi on arvokkaana perintönä vanhasta kirkosta säilynyt joukko keskiaikaisia puuveistoksia ,  jotka ovat kirkossa esillä .
Kuvagalleria Kellotapuli kelloineen 1700-luvulta Uusklassistinen kellotapuli rakennettiin 1786
-
1787
.
Kuningas Kustaa III hahmotteli luonnoksen ,  jonka viimeisteli Tukholman taideakatemian professori Olof Samuel Tempelman .
Saloisissa on säilynyt käsitys ,  että kuningas olisi lähettänyt tapulin piirustukset Italiasta .
Näin asia ei kuitenkaan ole ,  mutta kuninkaan vuonna 1783
-
1784
tekemän Italian matkan vaikutukset näkyvät kyllä tapulin piirustuksissa :  Miten muuten voi selittää nurkkien doorilaiset pylväät ?
Tapulia rakentamaan palkattiin uusikaarlepyyläinen tunnettu kirkonrakentaja Jakob Riif  ( I753
-
1808
)  .
Hänen kättensä töitä voi ihailla eri puolella Suomea ,  esimerkiksi Kälviällä ,  Oravaisissa ja Hyrynsalmella .
Kellohuone oli alkujaan avonainen .
Vuonna 1823 pylväiden väliset aukot tukittiin laudoituksella ja tehtiin niihin sopivat saranoilla varustetut luukut .
Kelloja on kaikkiaan kolme .
Kaksi pienempää kelloa  ( ns. lastenkello ja naistenkello )  on valettu Tukholmassa ja suurin  ( ns. miestenkello )  on valettu Tampereella Lokomolla vuonna 1943 .
Tuomo Matala kertoo ,  että noin 500 ihmistä vuosittain vierailee Saloisten kirkossa ,  joka nyt toimii neljättä kesää tiekirkkona .
- Haluamme esitellä kirkkoa erityisesti kulttuurihistoriallisesti arvokkaiden keskiaikaisten veistosten vuoksi ,  Matala mainitsee .
Kirkko 850 vuotta -teemavuosi näkyy Saloisten seurakunnan toiminnassa erityistapahtumina :  Ala-asteen oppilaille on suunnitteilla elämysretkiä kirkonmäelle ja syyskuun alkupuolella järjestetään perinnejumalanpalvelus ,  jossa veisataan virret vuoden 1701 virsikirjan mukaan .
Kirsti Vähäkangas Lähteet :  Saloisten kirkon esite ,  Raahen tienoon historia II ,  Anna Lackström :  Saloisten kirkko ja seurakunta vuosina 1930
-
1932
,  Niina Korpela :  Opaskurssin kurssitutkielma v. 2000 ,  Raahen seurakunnan kotisivu  ,  Vappu Kallio :  Juttu Raahen Seudussa 29.4.1988 ,  Opaskurssien luentomateriaalit ,  Tuomo Matala :  Asiakirjat ja haastattelu Juttu on julkaistu Raahelaisessa 17.9.2005 - Sivun sisältöä ei päivitetä .
DOCEND 1088020716179643594260943184131578224313187 10909
DOCSTART 1088020716179643594260943184131578224313187 10910
KotikirkkommeSiikajoen kirkko .
Kuva :  Kirsti Vähäkangas Siikajoen kirkko Mankisen kankaalla Kolmas Herran huone samalla paikalla Siikajoki kuului vielä 1500-luvulla Salon seurakuntaan .
Siikajokilaakson asutus kasvoi voimakkaasti 1500-luvun aikana ja talomäärä nousi 1590-luvulle tultaessa samansuuruiseksi kuin Pyhäjoen talomäärä sen itsenäistyessä .
Siikajoesta muodostettiin kappelikunta vuonna 1591 .
Siikajoen kirkollinen itsenäistyminen siirtyi 1600-luvun lopulle ja oli yhteydessä Raahen kaupungin perustamisen aiheuttamiin kirkollishallinnollisiin ongelmiin vuonna 1649 .
Vuonna 1689 Siikajokilaakso ja sen kylät muodostivat oman uuden Siikajoen pastoraatin .
Vuonna 1693 Raahen ja Salon yhteyteen aiotut Lapin ja Luohuan kylät siirrettiin Siikajoen kirkkopitäjään .
Monien välivaiheiden kautta Siikajokilaakson kirkkoherrakunta jaettiin vuonna 1845 Siikajoen ja Piippolan kirkkoherrakuntaan .
Siikajoen kirkko on syrjäisellä paikalla ,  ei keskellä kirkonkylää .
Kun ihmettelen asiaa ,  seurakuntamestari Riitta Nissinen kertoo ,  että Siikajoen törmälle ,  Mankisen kankaalle rakennettiin ensimmäinen Herran huone vuonna 1589 .
Venäläisten poltettua sen vuonna 1591 ,  seurakunta rakensi samalle paikalle uuden pyhätön vuonna 1600 .
Rakennus purettiin pois nykyisen vuonna 1701 rakennetun kirkon tieltä .
Kirkon lattiaa ,  kattoa ja penkkejä uusittiin vuonna 1765 .
Jaakko Suonperä rakensi kirkkoon samana vuonna saarnatuolin .
Kirkkoa korjattiin vuonna 1852 Johan Oldenburgin suunnitelmien mukaan ja tuolloin se sai nykyisen muotonsa .
Kirkon keskustassa kohoaa kupukattoinen torni .
Kahdessa sakarassa on aumatut katot ,  kahdessa sakarassa päädylliset katot .
Ajan saatossa kirkkoa on remontoitu useita kertoja .
Vuoden 1958 remontissa kirkon sisämaalaus uusittiin ja asennettiin öljykeskuslämmitys .
Pari vuotta takaperin rakennettiin liikuntaesteisten luiska .
Esineistöä vuosisatojen takaa Kirkko oli seitsemänkymmenen vuoden ikäinen ,  kun Mikael Toppelius teki sinne koristemaalauksia vuosina 1771
-
1772
.
Hän maalasi alttaritaulun sekä koristeli saarnatuolin Kristuksen ja evankelistojen kuvilla .
Alttaritaulun aiheena on Getsemanessa .
Sen yläpuolelle kiinnitetty Keihäänpisto-teos on myös Toppeliuksen tekemä .
Alttari oli alunperin kirkon kaakkoiskulmassa .
Se siirrettiin nykyiseen paikkaansa kirkon itäsakaraan vuonna 1852 korjaustöiden yhteydessä .
Alttaritaulut lähetettiin restauroitaviksi Valamon luostariin kesällä 1999 ja palasivat koristamaan Siikajoen kirkkoa kesällä 2000 .
Työ maksoi 160.000 mummon markkaa .
– Osa seurakuntalaisista ilmaisi pettymyksensä ,  kun he näkivät taulun ensimmäisen kerran restauroinnin jälkeen ,  sillä se ei ollut uuden eikä kiiltävän näköinen ,  Nissinen muistelee ja selittää ,  että restauroinnissa kiinnitettiin lohkeillut maali paikalleen sekä oikaistiin taulun kangas ,  joka oli valunut alaspäin niin ,  että se oli poimulla taulun alareunassa .
Restauroinnin tavoitteena on taulun säilyttäminen ,  ei sen maalaaminen uudelleen .
Alttarinpuoleisia ikkunoita koristaa Hilkka Toivolan vuonna 1958 tekemät lasimaalaukset .
Niiden aiheina ovat :  Kaksi kalaa ja viisi leipää ,  Jeesus ilmestyy opetuslapsille ja Jeesus siunaa lapsia .
Lasimaalaukset hankittiin lahjoitusvaroin .
Alttaritaulun edessä on iso messinkinen seitsemänhaarainen kynttilänjalka ,  joka oli ainoa valonlähde Siikajoen kirkossa joskus menneinä aikoina .
Seurakuntalaiset saapuivat jumalanpalvelukseen omat kynttilät mukanaan. – Kirkonpenkkien selkänojiin on jätetty kynttilöitä varten tehdyt kolot muistoksi ,  Nissinen kertoo .
Aitoja kynttilöitä poltetaan kirkossa enää jouluna ja pääsiäisenä .
Komeat messinkiset kattokruunut ovat vuodelta 1845 ja lampetit vuodelta 1759 .
Vuonna 1984 kattokruunu ja lampetteja uusittiin .
Kristallikruunu on alkujaan valaissut pappilan salia .
Se siirrettiin kirkkoon kirkkoherra Jaakop Skarpin aikana 1800-luvulla .
Siikajoen kirkko on säästynyt tulipalolta ja muilta tuhoilta ,  niinpä käytössä on esimerkiksi kaksi 1700-luvulla ommeltua kasukkaa .
Toisessa näkyy puukon viillot ,  vaikka se on taidokkaasti korjattu. – Rosvot murtautuivat sakastiin varastamaan ehtoollisviinejä joskus kauan sitten .
He viiltelivät kostoksi toisen kasukan ,  kun eivät löytäneet juomia ,  Nissinen kertoo .
Perimätiedon mukaan murtomiehet olivat paavolalaisia .
Kasukoiden kanssa samalta aikakaudelta on peräisin edelleenkin käytössä oleva ehtoolliskalkki .
Siihen on kaivettu vuoriluku 1767 .
Siikajoen kirkko sai ensimmäiset urut vuonna 1979 .
Kangasalan Urkutehtaan rakentamat urut ovat 14-äänikertaiset .
Julkisivun on suunnitellut director musices Asko Rautionaho .
Tätä ennen kirkossa soitettiin urkuharmonia ,  joka nyt palvelee seurakuntalaisia pappilassa .
Tapuli käytössä perinteiden mukaan Siikajoen kirkkoon mahtuu 520 ihmistä .
Kirkko täyttyy sanankuulijoista jouluaattona. – Jouluaamu ei ole enää vuoden suosituin kirkossa käyntiaika ,  Nissinen pohtii tapojen muuttumista .
Kirkon läheisyyteen rakennettiin vuonna 1765 puutapuli ,  joka on edelleenkin käytössä .
Kirkonkellot ovat vuosilta 1730 ja 1749 .
Iso kirkonkello uusittiin 1997 .
Osa kirkkokansasta kulkee kirkkoon tapulin läpi. – Hautajaissaatot kulkevat aina sen kautta mutta kaikki seurakuntalaiset eivät enää noudata tätä vanhaa tapaa ,  Nissinen selvittää .
Hän mainitsee ,  että usein rippikoululaiset jättävät reppunsa tapuliin jumalanpalveluksen ajaksi .
Vanhaan aikaan kirkkoon tultiin pitkien matkojen päästä hevosilla ,  jotka jumalanpalveluksen ajaksi laitettiin kiinni aitaan .
Ylimääräiset vällyt ,  jopa aseet oli tapana jättää tapuliin .
Siikajokiset hautasivat vainajia kirkon alle ajan tavan mukaan .
Laki kielsi kirkon alle hautaamisen vuonna 1822 .
Hyvin säilyneitä vanhoja hautoja on edelleenkin olemassa kuorin ja urkujen puoleisen päädyn alla .
Hautapaikan kirkon alta pystyivät lunastamaan vain varakkaat henkilöt .
Köyhä kansa kaivoi omaisensa hautaan kirkon läheisyyteen .
Vanhimmat haudat kirkon läheisyydessä ovat 1700-luvulta .
Hautausmaata on laajennettu useita kertoja kirkon ympärille .
Kirkon läheisyydessä käytiin Suomen sodan aikana kiivas Siikajoen taistelu .
Kirkon edessä on Siikajoen taistelun  ( 18.4.1808 )  muistomerkki ,  jonka on suunnitellut arkkitehti Visanti .
Pääasiallisesti talkoovoimin rakennettu muistomerkki paljastettiin vuonna 1934 .
Vieressä kasvaa ikivanha iso kaksihaarainen mänty .
Puun erikoinen muoto johtuu siitä ,  että tykin kuula halkaisi sen Suomen sodan aikana .
Männyn ympärysmitta paksuimmasta kohdasta on 5,60 metriä .
Kirsti Vähäkangas Lähteet :  Raahen tienoon historia I ,  Risto Kari ,  Matti Ruotsalainen :  Kirkkomaalarit ,  Siikajoen kirkon esite ,  Siikasalon seurakunnan kotisivu  ,  Riitta Nissinen :  Haastattelu Juttu on julkaistu Raahelaisessa 23.11.2005 - Sivun sisältöä ei päivitetä .
DOCEND 1088020716179643594260943184131578224313187 10910
DOCSTART 1088020716179643594260943184131578224313187 10911
224eKotikirkkomme Vihannin kirkko .
Kuva :  Kirsti Vähäkangas Sofia Magdalenan kirkko Vihannissa Kirkko keskellä elämää - uusi hallinto ,  uudet urut Salon emäseurakunnasta olivat eronneet omiksi seurakunnikseen jo 1500-luvulla Kalajoki ja Pyhäjoki sekä seuraavan vuosisadan lopulla Siikajoki .
Jäljelle jääneelle alueelle annettiin vuonna 1690 kaksoisseurakunnan asema ja nimi Raahen-Salon kirkkoherrakunta ,  johon myös Vihanti kuului .
Vihanti sai oman saarnahuoneen vuonna 1691 .
Vuonna 1748 Vihannista tuli kappeliseurakunta .
Ensimmäisen pappinsa Vihanti sai vuonna 1751 .
Vihannin seurakunnan itsenäistyminen tuli esille vuonna 1882 ,  kun silloin kappalaisena toiminut Karl Österbladh  ( s .
1837 )  ajoi asiaa kiivaasti .
Vihannin kirkkoherrakunta jäi tuolloin vielä haaveeksi .
Vuonna 1889 seurakuntalaiset lähtivät uudelleen liikkeelle ja pääsivät tavoitteeseensa ,  sillä vuonna 1896 keisarillinen senaatti päätti ,  että Vihannista muodostetaan kirkkoherrakunta .
Senaatti edellytti päätöksessään ,  ettei yhdenkään kirkollisen viranomaisen oikeuksia loukata .
Käytännössä tämä merkitsi sitä ,  että jako toteutuisi vasta sitten ,  kun Raahen-Salon seurakunnan kirkkoherra luopuisi virastaan tai kuolisi .
Niinpä vihantilaiset joutuivat odottamaan seurakuntansa perustamispäätöksen toteutumista 23 vuotta eli vuoteen 1919 ,  jolloin kirkkoherra Knut Fredrik Durchman kuoli .
Talouspäällikkö Risto Jaakola kertoo ,  että tämän vuoden lopussa Ruukin ja Vihannin seurakunnat ovat päättäneet yhdistyä Siikasalon seurakunnaksi .
- Tietyllä tavalla palaamme takaisin vuosisatojen takaiseen tilanteeseen .
Elämä on aaltoliikettä ,  hän pohtii .
Vihannista ja Ruukista tulee kappeliseurakuntia .
Seurakunnan pääkirkko vaihtuu sen mukaan ,  kumman alueella kulloinkin kirkkoherra asuu .
Kirkko Kustaa III : n ajoilta Nykyinen kirkko rakennettiin vuonna 1784 kuningas Kustaa III : n valtakaudella .
Sofia Magdalena-nimen kirkko sai Kustaa III : n vaimon mukaan .
- Tämä oli yleinen käytäntö tuohon aikaan ja niinpä Suomessa on muitakin Sofia Magdalenalle omistettuja kirkkoja .
Kalajokinen kirkonrakentaja Simon Silven-Jylkkä laati piirustukset Vihannin kirkkoa varten ,  joka näin edustaa hänelle ominaista koristelematonta tyyliä ja ristikirkon perinnettä .
Kirkkorakennus on lähes tasavartinen ja aumakattoinen .
Keskuksessa kohoaa 8-lappeinen taitekupu ,  jonka huipussa on viiripiikkiin päättyvä kattolyhty .
Kirkkoon rakennettiin alkujaan paanukatto ,  joka vuonna 1882 korvattiin pärekatolla .
Nykyinen peltikatto on vuodelta 1909 .
Kirkon väri on vaihdellut vuosisatojen kuluessa .
Kirkko oli aluksi hirsipintainen sekä sisältä että ulkoa .
Vuonna 1805 seinät vuorattiin pystylaudoilla ja maalattiin punamullalla .
Vuoden 1882 korjauksissa ulkolaudoitus tehtiin vaakasuuntaisena ja kirkon väri vaihdettiin keltaiseksi .
Vuoden 1905 aikana kirkko maalattiin harmaaksi ja vuonna 1934 ulkoseinät saivat jälleen punaisen värin .
Vuosien 1958
-
1961
aikana kirkko korjattiin perusteellisesti ja maalattiin valkoiseksi .
Kirkon 200-vuotisjuhlan lähestyessä kirkkorakennuksen kuntoa kohennettiin monin tavoin .
Vuosina 1983
-
1984
toteutettu peruskorjaus tehtiin arkkitehti Matti Leiberin suunnitelmien mukaan .
Kirkon ulkovärisävyistä järjestettiin neuvoa-antava kansanäänestys ,  jonka mukaan kirkko sai jälleen punaisen pinnan .
- Eiköhän tässä taas pärjätä 10
-
15
vuotta ,  kun kirkon katto on kunnossa ja ulkoseinät maalattiin kesällä ,  Jaakola kuutioi remonttitarpeita .
Kangasalan Urkutehtaan vuonna 1961 rakentamat urut ovat tulleet tiensä päähän .
- Korjauttaminen olisi maksanut melkein saman verran kuin uudet urut ,  talouspäällikkö perustelee tehtyä hankintapäätöstä .
Urkurakentaja tekee parhaillaan suunnitelmaa urkujen ulkonäöstä ,  fasadista ,  jolle täytyy saada vielä museoviraston hyväksyntä .
Uusilla uruilla päästään soittamaan vuoden 2007 lopulla .
Vihannin kirkossa on 500 istumapaikkaa .
Pohjalaista myöhäisrenessanssia edustava kellotapuli on ollut paikallaan jo ensimmäisen kirkon aikana .
Sen rakennusvuosi on 1752 .
Käytössä olevat kellot ovat vuosilta 1794 ja 1964 .
Arvokasta kirkkotaidetta Värikkään elämän elänyt taiteilija Emanuel Granberg syntyi Vihannissa vuonna 1754 .
Hänen maalaamansa alttaritaulu valmistui vuonna 1787 .
Hänen työnsä on myös alaosan vaikuttava Herran ehtoollisen asettaminen .
Sakastin oven päällä olevan Getsemane-aiheisen öljyvärimaalauksen Granberg teki 16-vuotiaana .
Hän teki maalaukset kotikirkkoonsa ruokapalkalla .
Granbergin tunnetuin työ on Paltaniemen kuvakirkon koristelu .
Taiteilijan viimeiseksi työksi jäivät Kempeleen kirkon maalaukset vuonna 1795 .
FM Paula Mäkelä tutki Vihannin seurakunnan pyynnöstä Granbergin elämänvaiheita .
Hän sai selville ,  että mies eli kymmenen vuotta vanhemmaksi kuin aiemmin luultiin .
Suuri vihantilainen taiteilija nukkui viimeiseen uneen vuonna 1797 Oulussa .
Sakastin katto on tehty heti rakennusvaiheessa ensimmäisen kirkon kattolaudoista ,  joissa on Salon kappelin lukkari Anders Siurenin vuonna 1762 tekemät vesivärimaalaukset .
Saarnatuoli on varhaisbarokkia ja se ostettiin vuonna 1891 Oulaisten seurakunnalta .
Konservaattori Hermansson restauroi saarnatuolin vuonna 1960 ja löysi valkoisen maalin alta Raamatun henkilöitä esittävät maalaukset .
Saarnatuolin rakentajaa tai rakennusvuotta ei tunneta .
Panelimaalaukset saattavat olla Erik Westzynthiuksen tekemät ,  sillä hän suoritti Oulaisten kirkon maalauskoristelun vuonna 1780
-
1782
.
Vanhan kirkon kaarevasivuinen ja kukkamaalauksin koristeltu saarnatuoli oli palvelut vihantilaisia uudessa kirkossa vuoteen 1891 ,  jolloin se siirrettiin tien toiselle puolelle  " Pikkukirkkoon "  .
Vierailija ei voi olla huomioimatta komeita kattokruunuja .
Kaksi pronssivärillä maalattua sorvattua puukruunua ,  joissa on rautapeltiset kynttilähaarat ja heijastinkukat ,  hankittiin 1800-luvun alussa tuomaan kirkkoon lisää valoa .
Rantsilalaisen kupariseppä Lindholmin valmistama kaksikymmenhaarainen kynttiläkruunu on vuodelta 1834 .
- Näissä poltetaan aitoja kynttilöitä esimerkiksi joulun aikaan ,  Jaakola mainitsee .
Lisäksi kirkon pääkäytävää koristaa kaksi kristallikruunua ,  jotka ovat olleet Oulun entisessä raatihuoneessa .
Toinen on saatu lahjoituksena vuonna 1899 ,  ja toisen seurakunta on sen jälkeen hankkinut .
Vuosina 1958
-
1961
tehtyjen suurien korjaustoimenpiteiden aikana kirkko varustettiin sähkövalaistuksella sekä vesikeskuslämmitysjärjestelmällä .
Hautausmaan kiviaita talkootyönä Vihantilaiset hautasivat vainajansa 1600-luvulla joko kirkkotupansa lattian alaisiin multiin tai tuvan ulkopuolelle .
Vuonna 1696 vahvistettiin hautaussääntö ja kirkon lattian alle varattiin kahdenlaisia tiloja :  tiilistä muurattuja hautapaikkoja sekä paikkoja ,  joihin vainaja haudattiin muuten ja peitettiin heti mullalla .
Vihannin nykyinen Kankaraisen hautausmaa otettiin käyttöön vuonna 1887 .
Viimeisin laajennus valmistui vuonna 2000 ,  jolloin hautausmaa sai ympärilleen komean kiviaidan .
Materiaali on omalta paikkakunnalta ja seurakuntalaiset rakensivat aidan talkootyönä .
- Koko komeus ,  800 metriä aitaa ,  valmistui 25 päivässä .
- Aita on perinteinen ja helppohoitoinen ,  ei tarvitse maalata eikä muutoinkaan huoltaa ,  Jaakola kiteyttää valintaperusteita .
Vihannin kirkko oli tänä kesänä ensimmäistä kertaa mukana tiekirkkojärjestelmässä .
Kävijöitä on piipahtanut päivittäin .
Varsinaista opasta Vihannin kirkkoon ei palkattu ,  vaan vapaaehtoiset eri järjestöistä ,  sekä seurakunnan vakinaiset työntekijät ja kesätyöntekijät ovat opastaneet vieraita tarvittaessa .
Jaakola kertoo ,  että kokemukset tältä kesältä ovat olleet myönteisiä .
Kirsti Vähäkangas Lähteet :  Vihannin kirkon juhlajulkaisu 1784
-
1984
,  Jaakko Orkamaa :  Raahen seurakunta 350 vuotta -juttusarja Raahelaisessa v. 2002 ,  Raahen tienoon historia I ,  Seurakunnan kotisivu  ,  Kirkon esite ,  Juhani Eskola :  Juttu Raahelaisessa 21.2.2004 ,  Risto Jaakola :  Haastattelu Juttu on julkaistu Raahelaisessa 5.11.2005 - Sivun sisältöä ei päivitetä .
DOCEND 1088020716179643594260943184131578224313187 10911
DOCSTART 1088020716179643594260943184131578224313187 10912
Raahelaisiakäsityön taitajia ja heidän töitään Kauppaklubille pääsivät aluksi vain miehet .
Sitten ovet avattiin myös naisille .
Kuva :  Kirsti Vähäkangas .
Herra Heng ja klubin henki Raahen kauppaklubin freskot Kesällä 1948 Raahen Kauppaklubin johtokunta päätti rohkeasti aloittaa suuret uudistustyöt klubilla .
Raahessa elettiin silloin taloudellisesti vilkasta aikaa ja se heijastui myös kauppaklubin toimintaan .
Remontissa uusittiin lämmitys ,  saniteettitilat ,  vesikatto korjattiin ,  eteinen laajennettiin ja klubihuoneiden sisustus muutettiin täydelleen .
Klubi sai myös kaksi lahjoitusta .
Emil Oesch ,  silloinen puheenjohtaja ,  lahjoitti kirjastoon avotakan ja toinen lahjoittaja Leo Heng maalasi molempiin peräkabinetteihin seinämaalaukset ,  freskot .
Avotakka purettiin pois seuraavan remontin yhteydessä ,  mutta Hengin maalauksista on tullut osa suurta klubisalia ja samalla klubin henkeä .
Maalaukset luotaavat paikkakunnan elämää .
Näin kirjoittaa Urho Aurio Raahen kauppaklubin historiassa .
Paikkakunnan elämä monine vaiheineen ei kuitenkaan ollut Leo Hengille tuttu eikä omakohtainen ,  sillä hän oli Raaheen tullut vakinaisesti vasta toisen maailmansodan jälkeen v.1946
-
47
.
Seinämaalausidea oli Leo Hengin ,  mutta johtokunnan tehtävä oli miettiä sopivat aiheet .
Ensimmäisen peräkabinetin kolmessa maalauksessa kuvataan Raahen merenkulun historiaa .
Purjelaivan saapumista kotisatamaan ,  Kumpeleen Pookia ,  tervatynnyrien lastaamista ja laivan rakentamista Varvissa .
Toisen peräkabinetin kuvat ovat ajankohtaisia .
Ruonan telakalla rakennetaan sotakorvauslaivoja .
On kuva teräslevyjen niittaamisesta ja kuva ,  jossa konvertterilla poltetaan raudasta hiili pois .
Viimeisessä kuvassa on ns. redilastausta .
Propsilautta on uitettu laivan viereen ja propsit nostetaan vinssillä ylös .
Näitä lastauspaikkoja oli Sammakkorooppi Lapaluodon ja Rojuniemen välissä ja Elkon saaret vähän kauempana merellä .
Taiteilija Heng oli hyvin innostunut työstään .
Hän oli usein klubin pihalla odottelemassa henkilökunnan tuloa päästäkseen maalaamaan .
Kerrotaan ,  että hän töillänsä maksoi ns. sherry-piikkiään ,  joka madaltui työn edistyessä .
Toisen version mukaan hän sai lasillisen sherryä maalatessaan .
Välillä hän seurusteli iltaa istumaan tulleiden kanssa .
Siellä olivat Nylander ,  Strang ,  Lindberg ,  Oesch ,  Gröndahl ,  Aurio ja monet muut .
Joku muistelee Hengin soitelleen pianoakin .
Suuret seinämaalaukset valmistuivat ennätysvauhtia muutamassa kuukaudessa .
Luovutustilaisuus pidettiin vuosikokouksen yhteydessä 13.11.48 .
Tilaisuudessa oli mukana myös rouva Inga Kokimies-Heng .
Kiitokset taiteilijalle esitti klubin puheenjohtaja Emil Oesch .
Leo  ( Leopold )  Heng syntyi Etelä-Saksassa Memmingenissä 6.12.1897 ja joutui Suomeen ensimmäisen maailmansodan yhteydessä v. 1918 .
Hän oli taiteilija ja konservaattori koulutukseltaan .
Raaheen Heng muutti 1939 Savonlinnasta ,  kun hänen vaimonsa Inga Koskimies-Heng tuli Seminaarin piirustuksen ja tyttöjen käsityön opettajaksi .
Poika ,  Bey Heng muistelee isäänsä miehenä ,  jolla oli omanarvon tunto kohdallaan ,  mutta pohjavire vähän alakuloinen .
Hänellä oli koti-ikävä .
Raaheen hän ei oikein sopeutunut ,  tähän uneliaaseen hiljaisuuteen .
Hän tunsi olevansa vieras .
Konservaattorille ei täällä ollut töitä .
Hän kyllä konservoi Raatihuoneen suuren meritaistelutaulun ja maalasi ehdotuksen siunauskappelin alttaritauluksi ,  mutta ne työllistivät hänet vain hetkeksi .
Leo Hengillä oli myös pieni Taide- ja Kehysliike .
Inga Koskimies-Heng oli Raahen Seminaarin opettajana 15 vuotta .
Hän oli Ateneumin käynyt taiteilija ja maalasi enimmäkseen akvarelleja .
Bey Heng kertoo äitinsä olleen ahkera ,  innostunut maalari .
Vapaa-aikana syntyi 2
-
3
akvarellia päivässä ja joskus enempikin kun työvire oli hyvä .
Taideteokset menivät usein ystäville ja opettajatovereille lahjoiksi .
Niitä on paljon raahelaisissa kodeissa .
Akvarellien lisäksi Inga Heng suunnitteli käsityömalleja .
Lahjakkaille oppilaille molemmat Hengit pitivät kotonaan taidekerhoa .
Bey Heng muistaa kodistaan ahkeruuden ja työn teon .
Leo Hengin maalaukset ovat olleet vähän yli 50 vuotta raahelaisen ravintolan erikoisuus .
Ne ovat pysäyttäneet monet vieraat ja niistä on kysytty paljon .
Kuka on taiteilija ?
Ne ovat ihme kyllä säilyneet klubin monissa muutosvaiheissa .
Joskus 70-luvulla nähtiin kuvat jo aikansa eläneinä ja ehdotettiin niiden peittämistä päälle maalaten tai pahvilevyin .
Olavi Kuutila puolusti arvokkaita teoksia eikä antanut niitä tuhota .
Ne ovat osa Rantakadun viihtyisän ravintolan henkeä ja arvokas lahjoitus Raahelle .
PS :  Hengin maalaukset siirrettiin Kauppaporvarin ala-aulan seinälle v. 2007 kauppaklubin rakennuksessa tehtävien muutostöiden takia .
Heli Kangas Juttu on julkaistu Raahen Joulu lehdessä vuonna 2002 .
- Sivun sisältöä ei päivitetä .
DOCEND 1088020716179643594260943184131578224313187 10912
DOCSTART 1088020716179643594260943184131578224313187 10913
2367Räntätty raaheksi Kummatin omakotitalojen asukkaat sai ranneiksi kerrostaloja 1960-luvulla ..
Kuva :  Kirsti Vähäkangas .
Kerrostaloja Kummatin mansikkamailla ja laitumilla Kummatti oli rauhallista maaseutua 1960-luvulle asti. Sipolan heinälato nökötti siinä ,  misä ny komottaa kuuskerroksinen kerrostalo .
Arkkitehti Niilo Mattila oli kuutijoinu Kummatin alueelle asemakaavan vuonna 1956 .
Arkkitehin riitingeisä Nahkalakinkatu ois jatkunu Ruonanojjaan asti ja muuttunu sitte Puusillankavuksi .
Tämä pitkä katu ois kiertäny koko Kummatin ja loppunu Mailmanrannalle .
Keskelle ois tullu Kummatin tori ja muita katuja .
Tästä kaavasta on totteutunu vaan pätkä Nahkalakinkatua .
Rautaruukista ei vielä sillon tiijetty mittään .
Ruona Oy : n konkurssin  ( 1952 )  jäläkeen Santaholoman saha oli Raahen suurin työllistäjä .
Vuonna 1953 Raahe Oy perustettiin Ruonan raunijoille .
Sillon synty muitaki virmoja niinku Pointo Oy ,  Varvin Konepaja Oy ja Pohojan Koneasennus Oy .
Vilho Savela  ( synt .
16.10.1921 )  osti keskeneräsen talon Nahkalakinkavulta vuonna 1956 .
Talo oli vesikatosa ja Savela kaputteli sen ihte valamiiksi .
- Meitä ennen tälle kavulle oli asettunu viis perhettä :  Kärsämänoja ,  Aunola ,  Laakso ,  Vähäkangas ja Aho ,  Vilho räknäilee .
Kummattiin eijjollu kunnollista tietäkään ens alakuun ,  oli vaan jonkulainen kinttupoloku .
Mutta eipä ensimmäisillä asukkailla ollu autojakkaan .
Nykysten kerrostalojen paikalla velekaperäset ja kunnalliskojin väki laijunsi lehemiä ja vilijeli peltoja .
Savelan pihan perällä oli tiilistä muurattu juottokaukalo kunnalliskojin lehemiä varten .
Tontit oli aluksi vuokratontteja ja ne sai ostaa ihtelleen 10 vuojen aikana .
- Me lunastettiin tämä tontti ihan viime tingasa .
Ku kaks köyhää lyö hynttyyt yhteen ,  niin eipä siinä muu auttanu ,  Kummatin omakotitalosa eläkepäivistä nauttiva 83-vuotias Savela hunteeraa pilike silimäkulumasa .
Nahkalakinkatulaiset sai vesijohot vasta sitte ,  ku muu kaupunki jo lorruutteli raanavettä eli vasta joskus 1960-luvun puolivälin kieppeillä .
Siihen asti Heikki Rajamäki kuskas vettä hevospelillä 300 litran säiliöllä .
Aunolalla oli hyvä kaivo ,  josta rannit hilipasi hakkeen kahavivettä .
Rautaruukin tulo Raaheen muutti tyystin kummattilaisten elämän ja ikiaikanen rauha kaikkos ,  ku kerrostaloja pykättiin vilijelysten ja mansikkamaitten päälle .
Vuonna 1963 vahavistettiin asemakaava ,  jonka mukkaan taakotettiin ensimmäiset kerrostalotontit .
- Nehän meinas muuttaa Nahkalakinkavunki kerrostaloalueeksi ,  mutta ku tänne oli rakennettu muutama talo ,  niin nämä 16 tonttia sai jäähä ,  Lapaluovosta Kummattiin muuttanu Savela selevittää .
Vesijohtoverkosto lapiotyönä Ku Savelalla oli armeijasta saatu pioneerin koulutus ,  niin sen takia sille tarijottiin panostajan hommia kaupungin vesijohtotyömailla .
Siitä arpeetista ei lähteny leipä helepolla ,  ku konneita eijjollu ja kaikki piti tehä käsipelillä .
- Kanki ,  lapio ,  leka ja kiila ,  Vilho listaa sen aikasia työkaluja ja eppäilee ,  ettei taitas tänäpänä kukkaan lähtiä työmaalle tuommosella varustuksella .
Putket valettiin liitoskohisa yhteen sulalla lyijyllä .
Lyijyä kuumennettiin pöntösä avotulella .
Soli heti sovan jäläkeen ,  ku Haukilahti kysy Savelaa yheksi talaveksi Lapaluovon aallonmurtajaa tekkeen .
Työpariksi tuli Rysä-niminen mies .
Etunimestä eijjoo tietua ,  ku sei suostunu sitä sannoon .
Savela räjjäytteli kiviä toisesa saaresa ja Rysä toisesa .
Kivenmurikat kuskattiin hevospelillä jäitä myöten aallonmurtajalle .
- Koko talavi siinä meni .
Kevväällä meninki sitte Santaholomalle hommiin ,  Savela kertoilee .
Ruonan konkurssin jäläkeen talavella 1953 Haukilahti otti Savelan taas puhuttelluun ja tarijos arpeetia kaupungin vesijohtotyömailla .
Urakka alako Kartion pajan liepeiltä  ( nyk .
Ouluntie )  talavipakkasella .
Työmaalla uurasti myös Ruonan konkurssisa työttömäksi joutuneita metallimiehiä .
Kovan pakkasen takia rautakankien kärijet katkeili .
- Niitä käytiin terotuttamasa Kartion pajasa ja samalla sai vähä lämmitelläkki ,  Savela selevittää .
Ku maa oli pankkojääsä ,  niin sitä hääty pehemittää räjjäyttämällä ,  muuten ei työtä voinu tehä .
Loppuajasta työmaille tuli kaivinkonneita ja ampuminen väheni .
Kauhalla nostettiin ilimaan mötikkä ,  joka sitte puottaa rymmäytettiin maahan :  niin särettiin routaa .
Sairaalan vesijohtua varten kaivettiin tunneli .
- Sillon tapasin ensimmäisen kerran Hugo Sorsan ,  jokkoli tullu kaupungille rakennusmestariksi 1.12.1953 ,  Savela muistelee ja lissää ,  että tästä alako pitkä yhteinen työsarka .
- Hugo oli hyvä pomo ja nouvatti aina takitilleen työehtosopimuksia .
Myös työntekijöiltä se vaati vastuuta ,  Savela selevittää .
Sairaalan vesijohtotyömaalla oli kaks kolomen miehen porukkaa töisä koko kevvään .
Gellmanin rannasta lähettiin kaivaan kohti kaupunkia .
Aina 60 metrin vällein kaivettiin kuus metriä syvä monttu .
Sen pohojalta lähti porukat kaivaan vastakkain .
Työmaalla piti ampua kovasti .
Kerrattain yks pikkunen kivenmurikka lensi lasareetin akkunasta Kiesvaaran leikkaussalliinki .
- Ei sunkai teiltä tätä suurempia kiviä ala lenteleen ,  tuli yks apuhoitaja kyseleen kivi kourasa .
Tornitalo työllisti Raahen toiseksi korkein pytinki ,  Tornitalo ,  sai rakennusluvan vuonna 1958 .
Talon korkeus on 44 metriä .
Ylävesisäiliöön mahtuu 400 kuutijua vettä .
- Vesijohtoverkostoon tarvittiin painetta ,  selevittää Savela mutta korostaa ,  että rakennustyömaalla oli iso merkitys työllisyyvelle .
Sehän työllisti 20 - 30 miestä .
- Nykyset rakennustyömaat ei työllistä ku johtajan ja konneen ,  pitkän linijan ammattiyhistysmies heittää vertauksen .
- Tornitalo rakennettiin hirviään kivikkoon ja siinä oli palijo ampumista ,  että saatiin tehtyä perustukset ja vesijohot talua varten ,  Savela muistelee .
Heti ku talo oli saatu valamiiksi ,  vuokras Otanmäki Oy nelijä ylintä kerrosta .
- Sieltä tuli porukkaa tänne valamistelleen terästehtaan rakentamista ,  selevittää eks-kaupunginvaltuutettu uuven aikakauven alakuvaiheita .
Tornitalon alakerrasa toimi Seutun kauppa ja Korona-baari  .
Niisä myytiin mahottoman hyviä räkäpiirakoita  ,  jokkoli leivottu Seutun omasa leipomosa .
Tornitalo kuorrutettiin vuonna 1994 .
Samasa souvisa kaikki lukkaalit rempattiin viimesen tapin takkaa .
Oikeen näköalahissiki tuli talon kylykeen ja 13. kerrokseen pykättiin tilat 100-paikkasta restoranttia varten .
Kaupungin huippupaikalla toimii kesäsin 50 hengen kattoterassi .
Sielton huluppiat näköalat Raahen loihakkaan saaristoon ja vanahaan kaupunkiin .
Vilho Savela siirty vuonna 1968 töihin urheilukentille .
Samana vuonna siirryttiin 40-tuntiseen työviikkoon .
Lauvantaina tehyn viijen tunnin palakka lisättiin tuntitaksoihin nii ,  että tienestit säily entisellään .
Monesa mukana Vuojen 1956 ylleislakko muistuu Savelalla elävästi mieleen .
Vilho kuulu lakkotoimikuntaan ja kiersi Juhani Vähäkankaan kans kerräämäsä lakkoavustuksia paikallisista puttiikeista .
Timonen anto ison summan mutta vastapäisestä kravattikaupasta ei avustusta meinannu herua latin latia .
- Jos että osallistu ,  käy kauppa lakon jäläkeen entistä huonommin ,  avustuksen kerrääjät uhkas .
Kauppias käsitti tilanteen ja osallistu kerräykseen .
Savela muistetaan myös ammattiyhistyksen puuhamiehenä .
Kerran Savela meni hakkeen hankintapäällikkö Erkki Puhakaiselta suojavarusteita miehille .
- Moltiin saatu sopimuksiin ,  että kaupunki kustantaa ulukotyötä tekeville haalarit ,  kumisaappaat ja kinttaat ,  Vilho selevittää taustoja .
- Pitäskö vielä antaa alusvaatteekki ,  Puhakainen puhisi .
- Voi olla ,  että ens vuonna pittää ,  kertoo Savela vastanneensa .
Himangalta vuonna 1933 Raaheen muuttanu Savela istu kaupunginvaltuustosa 35 vuotta .
Sinä aikana hoiti virkaasa kolome kaupunginjohtajaa ja kolome sosiaalijohtajaa .
Ennättipä Vilho osallistua myöski Ossuuskaupan luottamustoimiin .
Eläkepäivät koitti 20 vuotta sitte .
Vilho Kalervo Savela kuoli 1.12.2006 .
Kirsti Vähäkangas Juttu on julkaistu Raahelaisessa 26.6.2005 .
- Sivun sisältöä ei päivitetä .
DOCEND 1088020716179643594260943184131578224313187 10913
DOCSTART 1088020716179643594260943184131578224313187 10914
Muistomerkkejäja patsaita Punagraniittisen paaden päässä katselee Myhgberg syntymäkaupunkiaan .
Kuva :  Kirsti Vähäkangas .
Myhrberg on saanut itselleen nimikkopuiston August Maksimilian Myhrberg syntyi Raahessa 24.7.1797 .
Hän itse ilmoitti syntymäpäiväkseen vuosisadan viimeisen päivän ,  koska vuosisadan viimeisenä päivänä syntyminen oli hänen mielestään salaperäistä ja mielikuvitusta kiehtovaa .
Myhrberg osallistui elämänsä aikana useisiin sotiin .
Hän taisteli mm. Kreikan vapaussodassa ,  Puolan kapinassa ja Espanjan sisällissodassa .
Hän kuoli Ruotsissa 31.3.1867 .
Hänet on haudattu Johanneksen hautausmaalle ,  Suomen sodan kuuluisan Yrjö Kaarle von Döbelnin viereen .
Kotiseutuyhdistys hankki patsaan Raahen Kotiseutuyhdistys pani alulle M. A. Myhrbergin patsaan hankkimisen silloisen puheenjohtajan prof .
Kaarle Levonin aloitteesta vuonna 1917 .
Varoja patsaaseen saatiin vuotuisilla Raahen päiväjuhlilla ja lahjoituksina yksityisiltä .
Vaskisen muotokuvan on veistänyt tamperelainen taiteilija Evert Porila  ( 1886
-
1941
)  .
Patsas paljastettiin 6.10.1931 .
Kesällä 2002 raahelaisia päättäjiä vieraili Kreikassa ,  jossa Myhrbergiä kunnioitetaan kansallissankarina .
Siellä on meneillään hanke tehdä Raahessa olevasta patsaasta kopio ja viedä se Kreikkaan .
Lue lisää aiheesta :  August Maksimilian Myhrberg Raahen poika Lähteet :  Raahen Juttuja / Raahen lukion 2 b-luokka / Teuvo Virtanen v. 1987 ,  opaskurssien luentomuistiinpanot ja jutut paikallisissa lehdissä kesällä 2002 Sivun sisältöä ei päivitetä .
DOCEND 1088020716179643594260943184131578224313187 10914
DOCSTART 1088020716179643594260943184131578224313187 10917
2320Ookko kuullu Pikkulahdella museon edustalla sijaitseva Puluvärkki ei ole saari ollenkaan ,  vaan pieni kari ,  jolle iskettiin paalut ,  joiden päälle rakennettiin aitta .
Kuva :  Kirsti Vähäkangas Puluvärkki jäi muistoksi purjelaivoista Raahelaiseen nimistöön on tallentunut monta tarinaa kaupungin historiasta Tarina kertoo ,  että isovihan aikaan nuori raahelaisnainen rakastui tulisesti viholliseen ,  venäläiseen mieheen .
Tämän teon takia onneton nainen mestattiin varoitukseksi muille .
Teloituspaikka tunnetaan vielä nykyäänkin nimellä Mestauskallio .
Vähemmän romanttisen tarinaversion mukaan Mestauskalliolla olisi aikoinaan lahdattu sairaita eläimiä ,  joiden lihoista ei ollut ihmisten ruuaksi .
Mikään yleinen teilauspaikka Mestauskallio ei ole kuitenkaan koskaan ollut .
Raahen kaupungista ja sen liepeiltä löytyy monta paikkaa ,  joiden nimet kuulostavat nykyihmisen korvaan vähintäänkin merkillisiltä .
Joidenkin paikannimien alkuperä on tainnut lopullisesti häipyä historian hämäriin ,  mutta osasta perimätieto on säilynyt hyvinkin - tosin lukuisina eri versioina .
Vanhassa Raahessa sijaitsevan Katinhännän alkuperän tuntenevat useimmat raahelaiset .
Kissojen kanssa ei Katinhännällä ole mitään tekemistä ,  vaikka niitä sillä alueella on aina runsaasti vilistänytkin ,  muistelee Raahen matkailuoppaiden puheenjohtaja Pirkko Utriainen .
Raahe oli aikoinaan vahvasti kaksikielinen kaupunki ,  ja Katinhäntä-nimitys tuleekin sanoista gatans enda ,  kadun pää .
Alunperin Katinhännällä on ilmeisesti tarkoitettu Kauppakadun loppupäätä ,  jossa merimiehet ja muut kaupungin vähävaraiset asuivat pikku mökeissään .
Noihin aikoihin Raahe jakautui visusti yhteiskuntaluokkien mukaan .
Rantakadulla ja Pekkatorin ympäristössä asuivat rikkaat porvarit .
Reiponkatu eli Reipslaakarinkatu ,  suomeksi Köydenpunojankatu ,  oli käsityöläisten aluetta .
Katinhännässä asusti tavallinen kansa .
Porvareiden ilottelua Kirkon kupeessa sijaitsevan Ämmänkadun nimestä löytyy kahta eri tarinaa .
Toisen mukaan nimitys tulee siitä ,  että kaupungin lehmiä ,  raahelaisittain ämmyjä ,  kuljetettiin aikoinaan Ämmänkatua pitkin Lehmirannan niityille .
Pirkko Utriaisen kuuleman version mukaan katua sanottiin myös Akkakaduksi ,  sillä sen varrella asui juoruilunhaluisia akkoja .
Nykyisin kaupungin suurimpiin kuuluvassa lähiössä Ollinsaaressa on perimätiedon mukaan asuttu jo ammoisista ajoista lähtien .
Kuten nimi sanookin ,  Ollinsaari on aikoinaan ollut saari ja tarinan mukaan siellä asunut Olli Juhonpoika olisi antanut tiluksille nimensä .
Ollinsaaressa sijaitsi myös komea kartano ,  joka oli aikojen kuluessa monenkin raahelaisen porvarissuvun ,  muun muassa Soveliusten hallussa .
Ollinsaari voi ylpeillä myös sillä ,  että siellä toimi vuonna 1870 läänin ensimmäinen kansakoulu .
Vähän kauempana kaupungin keskustasta sijaitsee Varvi ,  jonka nimi on perua Raahen purjelaivakauden ajoilta .
Silloin alueella toimi parhaina aikoina viisi varvia eli laivaveistämöä ja siellä rakennettiin suurin osa raahelaisporvareiden aluksista .
Kaupunginosa on innoittanut myös puulaakijalkapallojoukkuetta ,  joka tunnetaan nimellä Varvin Veto .
Rautaruukin kainalossa kyyhöttävän Lapaluodon nimi on myös vanhaa perua .
Maannousun takia merenpinnan yläpuolelle nousi leveä luoto ,  joka oli muodoltaan kuin lapa .
Maan yhä noustessa se kasvoi kiinni mantereeseen ,  mutta nimitys jäi jäljelle .
Pitkässäkarissa sijaitsevat Ilolinna ja Iiläinen ovat nimiltään muistumia 1800-luvun alusta .
Tuolloin Raahessakin yritettiin jäljitellä suuren maailman menoa ja rantaan rakennettiin uimahuone eli kylpylä sekä pyöreä tanssipaviljonki ,  jossa kesäisin pidettiin monet karkelot ja ilottelut .
Siitä jäi nimitys Ilolinna .
Iiläisen alkuperä on sen sijaan murheellisempi .
Nimitys juontaa juurensa vuoteen 1810 ,  jolloin Raahessa riehuneessa tulipalossa tuhoutui kaupungin sadasta talosta 68 .
Raahelaisille tuli kiire jälleenrakennukseen ,  ja porvarit ostivat taloja Ruotsista saakka ,  jossa ne purettiin ja hirret laivattiin Raaheen .
Tulipalon tuhojen korjaamiseen saatiin naapuriapua ,  ja lautoja sekä rakennustarvikkeita lähti Raaheen kuljettamaan Iistä kotoisin oleva laiva .
Alus kuitenkin haaksirikkoutui kaupungin edustalle .
Kaupunkilaiset sanoivat ,  että se oli iiläisten tuho .
Rääpäkkä jää arvoitukseksi Joitakin kaupunginosien nimityksiä ei kartoista löydy ,  mutta raahelaiset kyllä tietävät ,  missä sijaitsevat esimerkiksi Miljoonaperä ja Velkaperä  .
Velkaperäksi sanotaan aluetta ,  jolle sotien jälkeen rakennettiin taloja halpakorkoisella asevelilainalla .
Kun talot oli velkarahalla tehty ,  alettiin paikkaa kutsua Velkaperäksi .
Miljoonaperä puolestaan kaavoitettiin ja sille alettiin rakentaa hieman myöhemmin .
Taloihin ei enää riittänyt asevelilainaa ,  vaan rakentamiseen jouduttiin ottamaan kalliimpikorkoista aravalainaa .
Niinpä alue sai nimekseen Miljoonaperä .
Raahelaisten paikannimien joukossa vallan oma lukunsa ovat kaupungin edustan saaret  .
Siellä on Ämmä ,  Äijä ja Akkunalauta ,  Vasikanpää ,  Koninpää ja Konikari .
Korvia hivelevät muun muassa Rääpäkkä ,  Riepu ,  Pimiä ja Puluvärkki .
Pirkko Utriainen arvelee ,  ettei kaikkien nimien alkuperää tiedä enää kukaan .
Joitain tarinoita on kuitenkin tallella .
Iso- ja Pikku-Kraaselin nimitykset juontavat juurensa keskiajalle ja 1500-luvulle ,  jolloin tärkein paikallinen pyyntikohde oli harmaahylje eli gräsel .
Maafantin ja Ulkofantin nimien alkuperästä ei ole varmaa tietoa ,  mutta fantti-sana voisi viitata laivan köysistöön .
Museon edustalla sijaitseva pikkuruinen Puluvärkki on kansan suussa vääntynyt sanasta pålverket .
Puluvärkki syntyi ,  kun Raaheen saapuneet laivat jättivät sille kohdin painona käyttämiään kivilasteja .
Ajan myötä paikalle muodostui karikko ,  jossa sijaitsi kalastajien suola-aitta paalujen varassa .
Ruotsin sana pål merkitsee paalua .
Suola-aitta on Puluvärkiltä ajat sitten jo purettu .
Sen sijaan kaupunkilaisia ilahduttamaan on saarelle rakennettu suihkulähde .
Anne Helaakoski Juttu on julkaistu Kalevassa 19.10.2002 .
Jutun julkaisemisesta Matkailuoppaiden kotisivulla on sovittu toimituspäällikkö Kyösti Karvosen kanssa 21.10.2002 .
Lisätietoa Puluvärkki-nimen historiasta Paikalla on ollut kivikko ,  joka muodostui samalla kertaa kuin muutkin saaret ja karit .
Voi olla ,  että jonkin aluksen paarlastikivet on joskus tuohon karille laitettu .
Paikalla oli isoja kiviä 1980-luvulla ,  kun ruoppaus paljasti Puluvärkin .
Kauppiaat ,  Soveliukset ,  hoksasivat ,  että tuohon karille saisi paalujen varaan aitan ,  joka sittemmin toimikin suola-aittana .
J. Merilän perimätieto kertoo paikalle viedyn lisää kiviä jäitä pitkin .
Tuo tieto todennäköisesti kertoo paalutuksen lisätuennan tarpeesta aitan rakennusvaiheessa ?
Samuli Paulaharju :  Wanha Raahe ,  sivu 37 Muinaisina hyvinä päivinä pieni Raahe oli suuren meren kanssa läheisemmässä yhteydessä kuin nykyään .
Meri ulottui kaupungin rantaan asti niin syvänä ,  että isotkin laivat saattoivat purjehtia suolalasteineen kauppatorin laitaan makasiinien luo ja Puluvärkin suola-aitalle sekä Maa-Fantille ,  jonka rannalla oli aikoinaan kolmattakymmentä aittaa .
Jouko Manninen :  Muistojulkaisu Raahen kaupungin 300-v. juhlaan ,  sivu 26 Kaupungin ensimmäinen laivalaituri näyttää olleen nykyisen pakkahuoneen laiturin pohjoispuolella ,  jossa vieläkin näkyy leveä kiviraunio ,  jonka päällä vielä jokunen vuosikymmen sitten oli makasiinirakennus .
Samasta rauniosta lienevät Soviot siirtäneet kiviä ns. Puluvärkkiin  ,  jossa myöskin oli makasiini .
Nämä muutokset lienevät tapahtuneet 1700-luvulla ,  jolloin nykyinen pakkahuoneen laituri rakennettiin .
1800-luvun purjelaivakauden vaikutus Raahen kaupungin tienimistöön - pdf-tiedosto / Mirko Sanaksenaho 2009 Sivun sisältöä ei päivitetä .
DOCEND 1088020716179643594260943184131578224313187 10917
DOCSTART 1088020716179643594260943184131578224313187 10918
Ookkokuullu Raahe-seura on asettanut muistolaatan tulipalon alkamiskohtaan .
Kuva :  Kirsti Vähäkangas Kun tuli tuhosi Raahen Kun raahelaiset olivat nipin napin tointuneet Suomen sodan  ( 1808  1809 )  aiheuttamista koettelemuksista ,  kohtasi kaupunkia vieläkin kauheampi onnettomuus :  tuhoisa kaupunkipalo .
Lokakuun kuudennen päivän vastaisena yönä vuonna 1810 tuli riehaantui irti Berghin ladosta ,  Freitagin naapurista .
Raahe-seura on asettanut paikalle muistolaatan ja se löytyy Rantakadulta Yrjö Reinilän pihan perältä .
Kauhea tulipalo ryykäsi valtavana roihuna ja ankaran merituulen yllyttämänä kaupungin yli ja siirtyi rutikuivasta tuohi- ja lautakatosta toiseen .
Tuhkaksi paloivat raatihuone ruisku- ja vahtisuojineen ja vankiloineen ynnä yli seitsemänkymmentä kaupunkitaloa ja niiden pihoilta navetat ja muut talousrakennukset .
Vain viisi isoa taloa säästyi .
Rantakadulla sekä kaupungin pohjois- ja itälaidalla pelastui muutama pieni asumus .
Kirkolla oli varjelusta tässä tulipalossa .
Se paloi vasta vuonna 1908 .
Renessanssihenkinen ruutukaava Tulipalon jälkeen ei auttanut muu kuin ruveta suunnittelemaan ja rakentamaan kaupunki uudestaan .
Komissionimaanmittari Gustaf Odenwall sai urakakseen  ( v .
1811 )  laatia asemakaava- ja tontitussuunnitelman .
Keskelle kaupunkia tuli näyttävä umpikulmainen tori ,  Isotori  ( nyk .
Pekkatori  )  .
Siitä piti tulla kaupan ja hallinnon keskus .
Aukiota ympäröi seitsemän asuintonttia .
Torin äärelle rakensivat talonsa monet Raahen valtasuvuista .
Torin lounaiskulmalle varattiin tontti raatihuonetta varten .
Se projekti ei koskaan toteutunut ,  kun ei ollut rahaa .
Kaupunki kituutti ilman raatihuonetta 50 vuotta ,  kunnes vihdoin 1860-luvulla osti tullinhoitaja Brunowin perikunnalta komean talon Rantakadun varresta .
Siinä rakennuksessa kaupungin johto työskentelee tänäkin päivänä .
Laitakaupungilla ,  Katinhännässä  ,  tontit ja talot olivat pieniä ,  saattoipa olla vain pari huonetta .
Tontin perällä oli perunamaa ja navetta ,  jossa pari lehmää .
Usein kamariin otettiin vuokralaiseksi semiska  .
Mutta se oli vasta sitten ,  kun naisseminaari oli perustettu vuonna 1896 .
Talopaketit eivät ole mikään uusi keksintö .
Tulipalon jälkeen oli kiire saada raahelaisille asuntoja ja niinpä eräät porvarit hankkivat Ruotsista valmiiksi salvettuja taloja .
Kehnoa paloturvallisuutta Tulipalojen sammuttamiseen oli aika heikot keinot .
Palovahdit pärisyttelivät rummuilla tunnin välein ja huusivat kovalla äänellä ,  että Jumala on varjellut kaupunkia .
Mutta entä sitten ,  kun sitä varjelusta ei ollut .
1700-luvun lopusta alkaen kaupunki oli säätänyt palo- ja rakennusjärjestyksiä .
Tavallinen kansa ei paljon piitannut mokomista pykälistä .
Mutta sitten muuttui ääni kellossa ,  kun neljässä tunnissa oli melkein koko kaupunki palanut maan tasalle .
Raahelaisilla oli ollut käytössään kolme suurta ja yksi pieni paloruisku .
Tällä kalustolla oli saatu osa kaupungista pelastettua .
Palon jälkeen käytiin oikeutta .
Melkoinen lauma todistajia kuultiin ,  mutta selvyyttä tulipalon syttymisen syistä ei historian kirjoista löydy .
Ketään ei tuomittu .
Yksi palovahti ,  joka oli jättänyt vahtipaikkansa ja häipynyt kotiin ,  joutui maksamaan sakkoa kahden kuukausipalkan verran .
Pykäliä paranneltiin Palovakuutus oli ollut vain 16 talolla .
Kaupungin uudelleen rakentaminen tuli kalliiksi sekä asukkaille että kaupungille .
Kaupunki sai jonkin verran lahjoituksia .
Keisari Aleksanteri I  ,  hän joka sitten syyskuussa 1819 kävi täällä hurmaamassa ne Friemannin neidit ,  lahjotti 20.000 ruplaa .
Kokkolalaisilta saatiin 300 riikintaaleria .
Kaupunkilaiset saivat vapautuksen kruununveroista vuosiksi 1812
-
1817
.
Suurpalon jälkeen paloturvallisuutta parannettiin monenlaisilla määräyksillä .
Esimerkiksi talojen väliin piti jättää kolmen kyynärän  ( noin 2 m. )  levyinen palosola .
Kaksikerroksisten talojen rakentaminen kiellettiin kokonaan .
Kivijalan piti olla tarpeeksi korkea .
Kattoja ei saanut tervata .
Tontteja suurennettiin .
Kadut sen sijaan pysyivät 20 kyynärän levyisinä .
Katujen levittäminen paloturvallisuussyistä ei saanut kannatusta .
Palotarkastus pidettiin vuosittain toukokuussa .
Pihapiiriin ei saanut tehdä omaa saunaa  .
Kirsti Vähäkangas Lähteet :  Samuli Paulaharju :  Wanha Raahe ,  Raahen tienoon historia II ,  Raahen Lukion 2b :  Raahen juttuja ,  Henrik Lilius :  Raahen Pekkatori Juttu on julkaistu PookiSanomissa 5.6.2008 .
- Sivun sisältöä ei päivitetä .
DOCEND 1088020716179643594260943184131578224313187 10918
DOCSTART 1088020716179643594260943184131578224313187 10919
Muistomerkkejäja patsaita Pekkatori on Raahen kaupungille ilmettä antava kokonaisuus ,  jonka ympärille kaupunki rakentuu .
